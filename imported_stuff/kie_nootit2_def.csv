käsite%teksti
objekti%KFT1993: "1) perinteisen kieliopin mukaan verbin määrite, joka ilmaisee verbillä lausutun toiminnan kohdetta. 2) ns. sijakieliopin mukaan objekti on pintarakenteen ilmiö, jolla on monia syvärakenteen lähtökohtia: “objektiivi” lauseessa 'mies siveli ''maalin'' seinään', “lokatiivi” — mies siveli ''seinän'', “faktitiivi” — mies lahjoi ''tytön''."\nHäkkinenK2007: "147 Subjektin ja predikaatin lisäksi keskeisiin lauseenjäseniin kuuluu myös objekti. Sellaisessa kolmisanaisessa lauseessa kuin ''Kissa latkii maitoa'' sanalla ''maitoa'' on sekä merkityksen että lauserakenteen kannalta tärkeä tehtävä: se kertoo toiminnan kohteen."
obstruentti%FPS2000: "Yhteisnimitys äänteille, jotka muodostetaan supistumalla tai sulkeumalla (klusiilit, frikatiivit, affrikaatat)."\nKFT1993: "klusiileista, affrikaatoista ja frikatiiveista käytetty yhteisnimitys."\nHäkkinenK2007: "93 Konsonantit onkin tapana jakaa pääryhmään sen mukaan, ovatko ne spontaanisti soinnillisia vai eivät. - - Soinnittomia ovat klusiilit, affrikaatat ja frikatiivit, joita nimitetään yhteisesti obstruenteiksi."
paikallissija%JK2009: "167 Ihminen jäsentää tilaa ympärillään pääosin kahdesta näkökulmasta, toisaalta suuntaisena liikkeenä ja paikallaan olona (esimerkiksi suomen paikallissijat ''talossa'' (paikallaanolo), ''talosta'' (suunta jostakin), ''taloon'' (suunta johonkin)) – –."\nHäkkinenK2007: "129 Muutosta ilmaisevien paikallissijojen eli ero- ja tulosijojen nimityksissä rakenneosina on latinan 'viedä'-verbistä (''fero : tuli : latum : ferre'') juontuva -''latiivi'' ja suuntaa ilmaiseva prefiksi, esim. ''in'' 'sisään' + ''lativus'' 'vienti' illatiivi, ''ab'' 'pois' + ''lativus'' 'vienti' > ablatiivi. Olosijoissa perusosana on olemiseen viittaava ''esse'' 'olla' -verbin muoto ja tämän täsmennnyksenä sopiva lokaalinen prefiksi, esim. ''in'' 'sisässä' + ''essivus'' 'oleminen' > ''inessiivi''."
paikkaisuus%KarlssonF2004: "158 Sen mukaan, montako aktanttia tiettyyn verbiin liittyy, puhutaan verbien paikkaisuudesta eli paikkaluvusta."\nJK2009: "140 Argumenttirakennetta kutsutaan myös valenssiksi nimenomaan silloin, kun puhutaan siitä, että tietty verbi "vaatii" tietyn määrän tietynlaisia nominaalisia jäseniä. Jotkin verbit ovat yksipaikkaisia eli vaativat vain yhden osallistujan. Tällainen verbi on esimerkiksi ''juosta'': ''Mauno juoksee''. Toiset verbit taas ovat kaksipaikkaisia eli vaativat kaksi osallistujaa. Verbi ''piirtää'' saa siis luontevasti seurakseen piirtäjän ja piirrettävän: ''Mauno piirsi ympyrän''. Toiset taas ovat kolmipaikkaisia, kuten antamisesta kertovat verbit: ''Mauno antoi lahjan serkulleen''. Kielissä on myös nollapaikkaisia verbejä, jotka ovat tyypillisimmin sääverbejä. Esimerkiksi suomen ''tuulla'' on tällainen: ''tuulee'' ei lauseen muodostamiseksi vaadi lainkaan nomionaalisia jäseniä ympärilleen."
paradigma%KarlssonF2004: "18 Vaihtosuhteessa olevat elementit muodostavat paradigman. Kielten keskeisimmät paradigmat ovat foneemien muodostamat foneemiparadigmat sekä sanavarasto alaparadigmoineen (substantiivit, verbit jne.). Usein puhutaan samaa tarkoittaen myös inventaareista,"\nKFT1993: "saman sanan taivutusmuotojen kokonaisuus, muotosarja."\nJK2009: "122 Taivuttaminen luo paradigmoja eli sanan kaikkien taivutusmuotojen sarjoja, joiden joukosta lauseyhteyteen sopiva muoto sitten valitaan (suomen substantiivien paradigmaan kuuluu noin 140 muotoa: kunkin sijan yksikkö- ja monikkomuodot kuuden omistusliitteen kera). Samaa ilmiötä voi tarkastella myös lekseemin käsitteen näkökulmasta, sillä lekseemiksi kutsutaan sellaista muotojen joukkoa, jossa kaikki muodot viittaavat samaan kielenulkoiseen todellisuuteen mutta eroavat toisistaan sillä perusteella, missä ympäristössä niitä voisi käyttää. Esimerkiksi muosot ''muutti, muuttavinaan, muutat'' ja ''muuttaen'' ovat kaikki yhden ja saman lekseemin ilmiasuja ja kuuluvat siten kaikki sen paradigmaan. - - Paradigmoista puhuttaessa näkökulma on taivuttamisessa, lekseemistä puhuttaessa taas sanassa ja sen suhteessa tarkoitteeseensa."
partikkeli%KFT1993: "adverbien, prepositioiden, konjunktioiden ja interjektioiden yhteinen nimitys."\nJK2009: "120 Partikkeleiksi nimitetään erilaisia taipumattomia pikkusanoja, jotka toimivat kieliopillisissa tehtävissä, kuten ruotsin ''inte'' ja suomen ''joo'' ja ''kai''."\nHäkkinenK2007: "125, 137 Sanat voidaan jakaa taivutuksensa suhteen kolmeen pääryhmään: ne sanat, jotka taipuvat luvussa ja sijassa, ovat nomineja, ne jotka taipuvat tempuksissa ja persoonissa, ovat verbejä, ne jotka eivät taivu ollenkaan, ovat partikkeleja. – – Partikkelien luokkaan lasketaan tyypillisesti verbin määritteinä esiintyvät, aikaa, paikkaa, tapaa tms. ilmaisevat adverbit (lat. ''ad verbum'' 'verbin luona'), nominien välittömässä yhteydessä esiintyvät ja näiden kanssa kiinteitä kokonaisuuksia muodostavat post- ja prepositiot (lat. ''prae/postponere'' 'asettaa edelle/jälkeen'), lauseita tai lauseen osia toisiinsa yhdistävät konjunktiot (lat. ''coniungere'' 'sitoa') sekä varsinaisen syntaksin ulkopuolelle jäävät interjektiot (lat. ''interiectio'' 'väliinheitto'), jotka käytännössä ovat usein tunteita, tuntemuksia tai henkilökohtaisia kannanottoja ilmaisevia huudahduksia."
partisiippi%KarlssonF2004: "107 verbien infinitiivit kuten ''sano+a'' (l. inf.) ja partisiipit kuten ''sano+tta+va'' (pass. l. partisiippi) ovat paremminkin nominaalisia eli substantiivin ja/tai adjektiivin kaltaisia."\nKFT1993: "sanaluokka, jonka Dionysios Traakialainen lisäsi stoalaisten sanaluokkaluetteloon 2. vs. eKr. Se sai nimensä luonteensa mukaisesti, osallistumisesta sekä verbin että nominin ominaisuuksiin. Esim. suuresti ''liioiteltu'' rikkaus; lapsen nähtiin ''nousevan'' seisoalleen; ''pestyään'' silmänsä mies aikoi tajuta ympäristöään."\nJK2009: "173 Partisiipit rinnastuvat morfologialtaan ja syntaksiltaan monessa suhteessa adjektiiveihin, joten niitä voikin usein luonnehtia eräänlaisiksi verbin adjektiivimuodoiksi."\nHäkkinenK2007: "133 Partisiipit käyttäytyvät adjektiivien tapaan ja sopivat hyvin attribuuteiksi (''lukeva poika; oppinut mies'')."
partitiivi%JK2009: "154  Suomessa aspektia ei ilmaista verbijärjestelmässä mutta objektin sija voi (lausetyypin mukaan) ilmaista teon päättyneeksi tai päättymättömäksi. Esimerkiksi ''luin kirjan'' genetiivisija ilmaisee teon päättyneeksi, kun taas lauseessa ''luin kirjaa (kun hän tuli)'' partitiivisija kuvaa teon päättymättömänä, jolloin lauseen tulkinta on imperfektiivinen."\nHäkkinenK2007: "129 – –  partitiivi viittaa kokonaisuuden osaan (lat. ''pars'' 'osa')."
passiivi%KFT1993: "verbikategorian pääjako perinteisen kieliopin mukaan toisaalta muotoihin, joiden kanssa käytetään aktiivisesti toimivaa subjektia (aktiivi), toisaalta muotoihin, joissa subjektipersoona voidaan käsittää verbin ilmaiseman tekemisen kohteeksi (passiivi): lat. ''amor'' ‘minua rakastetaan’. Näiden välillä on esim. kreikassa ns. mediumi eli mediopassiivi, joka on aktiivimerkityksinen, mutta ilmaisee subjektin tulevan verbin vaikutuksen alaiseksi. Suomen kielessä ero ns. aktiivin ja passiivin välillä on siinä, että jälkimmäinen on tekijän suhteen epämääräinen, edellinen monipersoonainen."\nJK2009: "150 Argumenttirakenteen muunnoksista tavallisin on passiivi, jolla saadaan suunnattua huomio toiminnan kohteeseen, pois sen suorittajasta."
perfekti%KarlssonF2004: "228 Usein tempuksia ilmaistaan syntagmoilla, tällöin puhutaan perifrastisista tempuksista. Perfektissä (''on tullut'') tarkastellaan mennyttä tekemistä nykyhetkestä käsin, pluskvamperfektissä (''olin tullut'') menneen ajan tekemistä jostakin menneen ajan hetkestä"\nJK2009: "154 Perfekti on kategoria, jossa yhdistyvät aspekti ja tempus. Suomessa perfektiä ilmaistaan ''olla''-verbin ja menneen ajan partisiipin (''tehnyt/tehneet'') muodostamalla rakenteella: ''Olen tehnyt läksyt''."
performatiiviverbi%KarlssonF2004: "241 Illokutiiviset sävyt voivat myös leksikaalistua, ns. performatiiviverbien muodossa."\nHäkkinenK2007: "158 Tavallisessa kielenkäytössä puhujan intentiot eli tarkoitusperät eivät käy välttämättä ilmi itse lauseen rakenteesta, mutta kielitieteellisessä analyysissa lauseen funktiota voi kuvata puhetoimituksen laatua valaisevilla elementeillä, erityisesti ns. performatiiviverbeillä. Nämä voidaan haluttaessa panna ilmi lauseessakin, esim. ''Poika, syö omena! – Käsken sinua, poika, syömään omenan'' tai ''Huomenna tuon lisää omenoita – Lupaan, että huomenna tuon lisää omenoita'', ja joskus näin todella tehdäänkin, erityisesti silloin, kun puhetoimituksella on kaavamainen, konventionaalinen rakenne ja tietty yhteiskunnallinen tehtävä."
persoona%KFT1993: "kieliopin kategoria, joka esiintyy ennen muuta pronomineissa: l. persoona puhuja, 2. persoona kuulija ja 3. persoona muut. Useissa kielissä persoonan tunnukset esiintyvät myös verbien finiittimuodoissa."\nHäkkinenK2007: "132  Persoonaa voi ilmaista sekä nominehin että verbeihin liittyvillä morfologisilla alakategorioilla sen lisäksi, että kaikissa kielissä on erityinen persooniin viitaava pronominisysteemi."
persoonakongruenssi%KarlssonF2004: "165 Sukukongruenssin ohessa toinen hyvin yleinen kongruenssi-ilmiö on verbien persoonakongruenssi. Kontrolloijana on lauseen kieliopillinen subjekti. Suomessa ja venäjässä on siten finiittiverbien kuuden kieliopillisen persoonan persoonakongruenssi, yks. ja mon. 1., 2. ja 3. persoonassa."
persoonapääte%KarlssonF2004: "121 Suomen kielessä verbin finiittisyys ilmenee persoonataivutuksena, verbinmuodoissa on persoonapääte: ''hapuile+e'' (yks. 3. pers.), ''ole+n'' (yks. 1. pers)."
perussana%KarlssonF2004: "193 - - kielen yksinkertaiset perussanat, sellaiset kuin ''puuro, sielu, miettiä, pulputa, ja, ennen'', eli täysin arbitraariset perussymbolit"\nHäkkinenK2007: "141 Rakenteensa nojalla sanat voidaan jakaa kolmeen pääryhmään. Sanaston ytimen muodostavat jakamattomat perussanat tai perusvartalot, kuten esim. suomen ikivanhat ''käsi'' (''käte''-), ''pää, syödä'' (''syö-'') ja ''tehdä'' (''teke''-). Nämä voivat olla yhtä hyvin omaperäisiä kuin lainattujakin."
pitkä vokaali%FPS2000: "Foneemisesti pitkä vokaali: vokaali, joka kieliopillisen järjestelmän perusteella luokitellaan pitkäksi erotuksena lyhyelle vokaalille. Ero perustuu fonologiseen kvantiteettioppositioon. Kvantiteetti voi toimia leksikaalisesti (vrt. ''raja/raaja'') tai morfologisesti (''rajan/rajaan''). Foneettisesti pitkä vokaali: vokaali, joka akustisten kestomittausten perusteella tai kuulohavainnollisesti on "pitkä" verrattuna "lyhyeen" vokaaliin, esim. äänneympäristön, painollisuusaseman tai deskriptiivisen tarkoituksen aiheuttama pidentynyt vokaali. "
possessiivisuffiksi%HäkkinenK2007: "132 Persooniin viittaavia suffikseja deklinaation puolella ovat omistusliitteet eli possessiivisuffiksit, konjugaation puolella verbien persoonapäätteet.Persooniin viittaava suffiksijärjestelmä noudattelee yleensä vastaavaa pronominijärjestelmää, ja persoonasuffiksien selitetään tavallisesti syntyneen sanavartaloiden perään tarttuneista ja suffiksiksi muuttuneista pronomineista."
postpositio%JK2009: "120 Adpotisio on kattotermi prepositioille, jotka esiintyvät substantiivin edellä (ruotsin ''bakom huset''), ja postpositioille, jotka esiintyvät substantiivin jäljessä (''talon takana''). Valtaosassa maailman kieliä on adpositioita, ja niistä postpositiot ovat hieman prepositioita yleisempiä."\nHäkkinenK2007: "137 Partikkelien luokkaan kuuluviksi lasketaan tyypillisesti – – nominien välittömässä yhteydessä esiintyvät ja näiden kanssa kinteitä kokonaisuuksia muodostavat post- ja prepositiot (lat. ''prae/postponere'' 'asettaa edelle/jälkeen') – –."
potentiaali%KarlssonF2004: "228 Suomessa on neljä verbimodusta, indikatiivi (neutraali), imperatiivi, joka on enemmän interpersoonallinen kuin modaalinen, sekä varsinaiset modaaliset modukset konditionaali (''sano+isi+n'') ja harvinainen potentiaali (''sano+ne+e'')."\nJK2009: "155 – – ja irrealiksen alaan kuuluvat potentiaali, konditionaali ja imperatiivi, joiden perusmerkitykset ovat mahdollisuuden, ehdollisuuden ja käskyn ilmaisu."
pragmatiikka%KarlssonF2004: "33 Funktionalististen lähestymistapojen joukossa ovat viime vuosikymmeninä merkittäviksi nousseet myös kokonaisia tekstejä selvittävä tekstilingvistiikka, aitoja keskusteluja käsittelevä keskustelun tutkimus sekä yleisesti sanottuna pragmatiikka, joka tutkii merkitystulkintojen riippuvuutta kielenulkoisista tilanteisista tekijöistä."\nKFT1993: "(Ch. Morris) tutkimussuunta, joka selvittää merkkien käyttöä. Kielitieteessä p:hen luetaan puheaktien ja ilmausten kontekstista riippuvien merkityspiirteiden tutkimus. Huomioon otettavia seikkoja tässä suhteessa ovat puhujan intentiot ja uskomukset, kuulijan tieto maailmasta, se mitä puhuja implikoi jotakin sanoessaan."\nJK2009: "76 Semantiikka keskittyy merkityksiin irrallaan puhetilanteesta, kun taas pragmatiikka keskittyy kielen käyttöön."\nHäkkinenK2007: "25 Sitä kielitieteen osa-aluetta, joka ensisijaisesti tutkii kielenkäytön ja tilanteiden sekä puhujien välisiä yhteyksiä, on tapana nimittää nykyään pragmatiikaksi. Tämän pohjana on filosofinen tutkimussuunta, jonka mukaan käytännön toiminta on kaiken tiedon perusta ja myös päämäärä. Pragmaattisesti asennoitunut kielentutkija näkee kielen ensisijaisesti toiminnan välineenä.Hän voi esimerkiksi väittää, että kielellisillä ilmauksilla ei ole mitään pysyvää merkitystä, vaan ilmaukset saavat merkityksensä vasta todellisissa käyttötilanteissa."
predikaatti%KFT1993: "perinteisessä kieliopissa toinen kahdesta pakollisesta lauseen pääjäsenestä, syntaktinen kategoria, jonka tehtävänä on sanoa jokin subjektina olevan olion ominaisuus tai tila ja joka usein noudattaa subjektin lukua ja persoonaa."\nJK2009: "134 Asiaintilaa kuvaavan peruslauseen ydin on verbi, lauseen predikaatti, ja sen kanssa esiintyvät substantiivilausekkeet viittaavat olioihin, jotka ovat asiaintilan osallistujia."\nHäkkinenK2007: "146 Sellaisissa yksinkertaisissa peruslauseissa kuin ''Poika juoksee, Kissa naukuu'' näitä predikaatiosuhteen osia edustavat nykyisen kielioppiterminologian mukaan subjekti ja predikaatti.; 183 Propositioiden sisäistä rakennetta on mahdollista kuvata samaan tapaan kuin predikaattilogiikassa kuvataan olioiden välisiä suhteita: on predikaatti ja siihen liittyviä argumentteja, joko yksi tai useampia. Esimerkiksi lauseessa ''Poika syö omenan'' olisi predikaattilogiikan käsittein ilmaistuna predikaatti ''syö'' ja tämän argumentteina ''poka'' ja ''omena''. Argumenttien suhdetta predikaattiin voidaan kuvata semanttisten roolien eli semanttisten sijojen avulla. "
predikatiivi%KFT1993: "(komplementti) syntaktisesti välttämätön predikaatin täydennys, tavallisesti rajoitetaan tarkoittamaan niitä konstituentteja, jotka "täydentävät" ''olla''-verbiä eli kopulaa. Tällöin p. eroaa esim. adverbiaalista vain sikäli, että se on pakollinen, jälkimmäinen taas valinnainen lauseen elementti. P:eja voidaan luokitella edelleen: 1) luokituspredikat., jolloin lauseessa on attributiivinen suhde, esim. ''Maija on kaunis, Varis on lintu''; 2) identiteettip., jolloin lause on ekvatiivinen, esim. ''Mattila on koulun rehtori''; 3) adverbiaalinen p., jolloin kyseessä on lokaalinen ilmaus: ''Juhlat olivat puutarhassa''. Suomen kieliopissa pyritään erottamaan sijamuotojen perusteella predikatiivi (nominat., partit., genet.), predikatiiviadverbiaali (essiivi, translat.) sekä adverbiaali (muut sijat) toisistaan."\nHäkkinenK2007: "148 Perinteisen lauseopin mukaisia lauseenjäseniä on myös predikatiivi. Jo termistä voi päätellä, että tällä on jotakin tekemistä predikaatin kanssa. Itse asiassa predikatiivin tehtävä on sama kuin predikaatin, se predikoi jotakin subjektista."
predikoida%KarlssonF2004: "208 (4a) ''Autoni'' on vuosimallia 1973. (4b) ''Autoja'' sanotaan joskus peltilehmiksi. Tapauksissa (4a, b) puhuja poimii tarkoitteen, joko yksilön tai luokan, käyttämällä sanaa ''auto'' ja asettaa poimitun tarkoitteen puhunnoksen teemaksi, josta muu lause predikoi jotain."\nJK2009: "115 Sanaluokkien määrittelyssä on kuitenkin tärkeää myös se, mitä sanoilla puheessa tehdään: sanat jakutuvat luokkiin (prototyyppisimmän) käyttötarkoituksensa perusteella. Käyttötarkoituksia ovat viittaus, modifikaatio ja predikaatio. Puhuja viittaa johonkin kielenulkoiseen olioon (sanomalla esimerkiksi ''koira'' tai ''talo''), modifioi sitä lisäämällä sille jonkin ominaisuuden (esimerkiksi ''pieni koira'' tai ''vanha talo'') ja predikoi siitä jonkin siihen liittyvän asian, yleensä toiminnon tai ominaisuuden (esimerkiksi ''pieni koira haukkuu'' tai ''vanha talo ränsistyi''). - - Verbin perustehtävä on predikoida (olion) toiminto."
preesens%JK2009: "152 Asiaintilan puhehetken kanssa samanaikaiseksi ilmaisevaa aikamuotoa kutsutaan preesensiksi."\nHäkkinenK2007: "129 Kaikissa kielissä on jokin keino ilmaista nykyajan ja menneen ajan eli preesensin ja preteritin vastakohtaa. Preesens on yleensä aina parin ensisijainen ja usein myös tunnusmerkitön jäsen, mennyttä aikaa osoitetaan erillisellä tempustunnuksella."
prefiksi%KarlssonF2004: "101 Vartalon etiset affiksit ovat prefiksejä, vartalon jälkeiset suffikseja ja vartalon sisäiset infiksejä."\nKFT1993: "sanavartaloon liittyvä etuliite, esim. ''epätoivo'', ruots. ''medveten''. affiksi."\nJK2009: "106 Sanan loppuun liitettävää sidonnaista morfeemia kutsutaan suffiksiksi (suomen -''n; ota|n'') ja sanan alkuun liitettävää prefiksiksi (unkarin ''be- : be|menni'')."\nHäkkinenK2007: "115 Sidonnaiset morfeemit eli affiksit voidaan edelleen jakaa alaryhmiin sen mukaan, miten ne liittyvät kantasanaansa. Prefiksit eli etuliitteet tulevat kantasanansa edelle, esim. suomen ''epä-tavallinen'', unkarin ''ne-menni'' 'mennä sisään' tai saksan ''aus-bilden'' 'kouluttaa'."
prepositio%KFT1993: "sanaluokka, jonka Dionysios Traakialainen lisäsi stoalaisten sanaluokkaluetteloon 2. vs. eKr. Se määriteltiin sanaksi, joka asettuu kaikkien toisten sanaluokkien eteen johdoksissa ja syntaktisissa konstruktioissa."\nJK2009: "120 Adpotisio on kattotermi prepositioille, jotka esiintyvät substantiivin edellä (ruotsin ''bakom huset''), ja postpositioille, jotka esiintyvät substantiivin jäljessä (''talon takana''). Valtaosassa maailman kieliä on adpositioita, ja niistä postpositiot ovat hieman prepositioita yleisempiä."\nHäkkinenK2007: "137 Partikkelien luokkaan kuuluviksi lasketaan – – nominien välittömässä yhteydessä esiintyvät ja näiden kanssa kiinteitä kokonaisuuksia muodostavat post- ja prepositiot (lat. ''prae/postponere'' 'asettaa edelle/jälkeen')  – –."
produktiivisuus%KarlssonF2004: "111, 196 Tähän konjugaatioon kuuluu ruotsin verbien suuri enemmistö ja siihen sijoittuvat myös melkein poikkeuksetta uudet verbit kuten ''shoppa'' ‘tehdä ostoksia’, ''klona'' ‘kloonata’, ''tejpa'' ‘teipata’. Tämä taivutustyyppi on siten produktiivinen."\nKFT1993: "sellaisen kieliopillisen muodostusperiaatteen ominaisuus, jota voidaan soveltaa uusiin ilmauksiin ja jonka analoginen vaikutus ei ole päättynyt, esim. sm. johtimet -''on'', -''vä'' ja -''ton'', -''tön'', joilla voidaan muodostaa adjektiiveja minkä tahansa verbin tai hyvin monien substantiivien vartalosta."\nJK2009: "81 - - leksikko on sillä tavalla avoin, että se saa helposti uusia jäseniä. Tätä nimitetään produktiivisuudeksi. Eri sanaluokat eroavat toisistaan siinä, miten helposti ne saavat uusia jäseniä. Sanaluokat, joihin tulee uusia jäseniä kielenkäyttäjien tarpeiden mukaan, ovat avoimia luokkia (verbit ja substantiivit useimmiten). Sellaisia luokkia, jotka eivät laajene samaan tapaan kuin avoimet, taas nimitetään sulkeisiksi luokiksi (esim. pronominit). Produktiivisuutta on myös se, että kategorialla on laaja käyttöäala eli sitä voi soveltaa useimpiin tapauksiin. Esimerkiksi suomen sijoista vaikkapa inessiivi on produktiivinen, sillä sen voi muodostaa helposti melkein mistä tahansa sopivan sanaluokan sanasta - - ja sitä käytetään hyvin monenlaisissa yhteyksissä. Instruktiivi on puolestaan käyttöalaltaan paljon kapeampi ja näin ollen vähemmän produktiivinen - - ."
progressiivinen%KarlssonF2004: "227 Muita yleisiä [verbien] merkitysaspekteja ovat – – progressiivinen (jatkuva, esimerkiksi engl. ''is reading'', suom. ''on lukemassa'')."\nJK2009: "153 Aspekti tarkastelee asiaintilan ajallista rakennetta: asiaintila voidaan nähdä päättyneenä tai päättymättömänä ja se voidaan ilmaista toistuvana (habituaali), tavanomaisena (frekventatiivi) tai meneillään olevana (progressiivi)."
pronomini%KFT1993: "sanaluokka, jonka Dionysios Traakialainen lisäsi stoalaisten sanaluokkaluetteloon 2. vs. eKr. Perinteellinen määritelmä ‘korvaavat henkilön tai asian nimen’ on epätyydyttävä ja harhaanjohtava. P:eja käytetään deiktisesti, orientoimistehtävään sekä korvaamaan nominilausekkeita anaforisesti t. kataforisesti."\nJK2009: "118 Pronominit ovat sanaluokka, jonka sanat esiintyvät perustehtävässään substantiivien sijasta, ja samassa viittaustehtävässä kuin substantiivit. Pronominiviittauksen kohteena oleva olio on tavallisesti läsnä puhetilanteessa tai se on mainittu aikaisemmin substantiivilla. Pronominit ovat sulkeinen luokka, jolla on kieliopillinen tehtävä."
propositio%KFT1993: "(filosof.) suunnilleen ‘lausemerkitys’, (kontekstista riippumattoman) väitelauseen ilmaisema väite."\nHäkkinenK2007: "181 Lauseen sisältämiä merkityssuhteita kuvattaessa on vanhastaan keskitytty ns. propositioon eli siihen lauseen ydinosaan, joka ilmaisee mahdollisimman yksinkertaisella tavalla puheena olevan asiantilan tai suhteen."
prosessi%KFT1993: "(glossemat.) relaatioiden hierarkia, teksti eli kielen lineaarinen taso."
prosodia%FPS2000: "Pohjana on kreikan monikkomuotoinen sana ''prosodia'' (''pros+odia'' 'puheen laululliset ominaisuudet'). Prosodisia ominaisuuksia ovat kestoon (ajoitukseen), painotukseen, sävelkulkuun ja -korkeuteen sekä rytmiin liittyvät ilmiöt"\nKarlssonF2004: "58 Puheen suprasegmentaalisia eli prosodisia, “segmenttien ylisiä” eli segmenttien kanssa limittyviä ominaisuuksia ovat kvantiteetti (pituus), painotus ja intonaatio, yhteisnimeltään myös prosodia."\nHäkkinenK2007: "104 Segmentaalifoneemien lisäksi on otettava huomioon myös se mahdollisuus, että ns. prosodisilla eli suprasegmentaaleilla eli segmenttien rajojen yli ulottuvilla ominaisuuksilla on fonologinen tehtävä. Suprasegmentaaleja ominaisuuksia ovat kesto, paino ja korko eli sanansisäinen sävelkulku. "
prototyyppisyys%JK2009: "81 Ihmisillä on taipumus tehdä yleistyksiä siitä, mihin luokkaan, ryhmään tai joukkoon mikin yksilö kuuluu, ja muodostaa käsityksiä siitä, millainen on kunkin luokan prototyyppisin jäsen eli millaisia ominaisuuksia luokan tyypillisimmällä edustajalla on."
puhehetki%KarlssonF2004: "227 Tempus on deiktinen kategoria, joka suhteuttaa lauseen ilmaiseman tekemisen puhehetkeen tai johonkin muuhun puhujan valitsemaan hetkeen. Puhehetki toimii tempuksen ilmaisemisen lähtökohtana, origona."\nJK2009: "152 Tempus eli aikamuoto sijoittaa asiaintilan aikaan joko kiintopistettä (puhehetkeä) aiemmaksi, samanaikaiseksi sen kanssa tai sitä myöhemmäksi."
puhuttelu%KFT1993: "substantiivien, pronominien, substantiivistuneiden adjektiivien tai vastaavien sanaluokkien käyttö niiden henkilöiden tai olioiden nimittelyssä, joihin puhuminen on kohdistettu, esim. sinuttelu, teitittely, neidittely jne."
punktuaalinen%KarlssonF2004: "227 Kolmas [verbien] merkitysaspektin ero on punktuaalinen / duratiivinen kuten ''Fasaani kuoli'' (punkt.) vastaan ''Kuningas katseli tilannetta'' (dur.)."
puolivokaali%FPS2000: "Engl. vastine toisinaan myös: ''glide''. Ääntöelinten lähentymällä tuotettu äänne. Esim. suomen [v] ja [j], englannin [w]."\nKFT1993: "(amer. kielitiede) sonantti, jonka syllabisuuteen vaikutaa myös artikulaatiotapa. Joskus nimitetään puolivokaaliksi diftongin asyllabista jälkikomponenttia ja puolikonsonantiksi asyllabista ensikomponenttia, esim. it. ''voi'' (i = puolivokaali [i] mutta ''piano'' (i = puolikonsonantti [j])."\nJK2009: "93 - - äänteitä [w j] nimitetään puolivokaaleiksi. Ne ovat vokaalien kaltaisia soinnillisia konsonantteja, joita erottaa vokaaleista niiden esiintyminen konsonanteille ominaisissa asemissa, tavun laidoilla."
pääpaino%FPS2000: "Voidaan erottaa sanan tai lauseen prosodisessa rakenteessa."\nKFT1993: "(sanan) voimakkain paino. p. on suomessa aina ensi tavulla."\nHäkkinenK2007: "101 Paino auttaa erottamaan sanat toisistaan puheen virrassa, sillä yhdellä sanalla on tyypillisesti yksi pääpaino."
pääsana%KarlssonF2004: "131, 141 Sanat voidaan lauseenjäsenyydeltään jakaa kahteen ryhmään, pääsanoihin ja määritteisiin (joskus sana voi olla samanaikaisesti toisen määritteenä ja kolmannen pääsanana). "\nKFT1993: "alistuksen sisältävissä rakenteissa se elementti (ei välttämättä sana), jonka distribuutio on sama kuin koko konstruktion ja jota määritteet modifioivat."\nJK2009: "173, 120 Relatiivilauseet kiinnitetään niiden pääsanoihin eli korrelaatteihin usein relatiivipronomineilla – –"
pääte%KarlssonF2004: "102 Vartalon jälkeen sijoittuvat affiksit ovat suffikseja eli päätteitä."
pääverbi%KarlssonF2004: "138 VP:n keskeisiin ongelmiin kuluu monissa kielissä apuverbien ja pääverbien erottelu. Englannissa apuverbit ovat keskeinen verbien luokka, jolle tyypillisiä piirteitä ovat harvalukuisuus, vajaa taipuminen (''shall''-verbillä ei ole infinitiivimuotoa sekä joko temporaalinen (kuten ''be, olla'') tai modaalinen merkitysvivahde (''may, must, shall, will''). Englannissa apuverbit voivat muodostaa pitkiäkin ketjuja."
rajaamaton aspekti%KarlssonF2004: "227 On monenlaisia merkitysaspekteja, joita usein on vaikea erottaa toisistaan. Oppositio perfektiivinen / imperfektiivinen toteutuu monissa kielissä, slaavilaisten lisäksi arabiassa ja kiinassa."\nJK2009: "153 Päättynyttä tekemistä ilmaisee perfektiivinen ja päättymätöntä imperfektiivinen aspekti. Esimerkiksi slaavilaisissa kielissä perfektiivisen ja imperfektiivisen aspektin erottelu on keskeinen osa verbijärjestelmää."\nHäkkinenK2007: "130 Tempuksen rinnalla ja usein myös morfologisesti siihen kietoutuneena esiintyy monissa kielissä aspekti. Termiä käytetään useassa, toisistaan jonkin verran poikkeavassa merkityksessä. Sillä voidaan tarkoittaa eräänlaista puhujan näkökulmaa, josta puheena olevaa tekemistä tarkastellaan. Imperfektiivisestä ('loppuun suorittamattomasta') tai duratiivisesta ('jatkuvasta') aspektista on kysymys silloin, kun tekemistä ajatellaan jatkuvana toimintana ja tarkastellaan sen sisäistä kestoa."
reema%KarlssonF2004: "245 (1) ''Auto'' on kadulla. (2) Kadulla on ''auto''. Lauseen (1) subjekti ''auto'' on teemana, sana ''kadulla'' on reemana eli lauseen informaatiofokuksena. Tämä on se paikka, jossa lauseen oleellinen (kuulijan ja diskurssin kannalta) uusi informaatio ilmoitetaan. Lauseen (2) teemana on adverbiaali ''kadulla'' ja subjekti ''auto'' on reemana. Usein sanotaan myös, että (1):ssä ''auto'', (2):ssa ''kadulla'' on topiikki eli lauseen puheenaihe, kun taas ''(on) kadulla'' sekä ''(on) auto'' ovat kommentteja. Lauseen kommenttiosassa topiikista predikoidaan jotakin (usein uutta)."\nKFT1993: "Prahan koulukunnan ns. “funktionaalisen lauseperspektiivin” tutkijoiden käyttämä nimitys: kun lause jaetaan viestintäfunktion kannalta kahtia, reema on se osa, joka sisältää kuulijan kannalta lauseessa olevan uuden informaation — sen, joka ei käy ilmi edellä olevasta tekstistä/puheesta tai ole muuten itsestään selvää. R. ilmaistaan joko sanajärjestyksellä t. prosodisilla piirteillä. Osittainen synonyymi anglosaks. kommentti (comment) teema."\nJK2009: "180 Teemasta kerrottavaa uutista eli uutta tietoa nimitetään reemaksi. – – Toisinaan teemaa nimitetään myös topiikiksi ja reemaa kommentiksi."\nHäkkinenK2007: "155 Puheenaihetta on nimitetty psykologiseksi subjektiksi, teemaksi tai topiikiksi, predikoivaa osaa taas psykologiseksi predikaatiksi, reemaksi tai kommentiksi."
rektio%KarlssonF2004: "166 Rektio on dependenssisuhteeseen liittyvä määrämuotoisuusvaatimus. Hallitsija edellyttää dependentiltään esiintymistä tietyssä taivutusmuodossa tai tietyssä syntaktisessa rakenteessa, esimerkiksi prepositioon yhtyneenä."\nKFT1993: "(valenssi) kieliopillinen suhde, joka vallitsee kahden syntagman jäsenen välillä, joista toinen jäsen aina määräätoisen muodon: esim. pääsana määritteensä, prepositio sitä seuraavan nomi verbi sitä seuraavan nominilausekkeen."
relatiivilause%KarlssonF2004: "173 Sivulause voi olla alistettuna myös nominille. Keskeisimmät tyypit ovat minkä tahansa substantiivin ja pronominin attribuuttina eli vapaana määritteenä (ei aktanttina) esiintyvä relatiivilause, - -"\nKFT1993: "substantiivin määritteenä esiintyvä upotettu lause, jollaiset voidaan luokitella seuraavasti: 1) rajoittavat l. restriktiiviset l. luonnehtivat, esim. ''Ihmiset, jotka ovat punatukkaisia, kärsivät auringosta'', 2) täydentävät l. ei-restriktiviset, appositionaaliset r. -lauseet, esim. ''Ihmiset, joilla on symbolifunktio, eivät selity behavioristisella mallilla''; ''Juoksija väsähti, mikä oli odottamatonta''; 3) riippumattomat l. independentit, joissa korrelaatti ei ole esillä; esim. engl. ''What she held in her hand was green and sticky''."\nJK2009: "173 Relatiivilauseet ovat konkreettisiin esineisiin, olentoihin ja muihin olioihin viittaavien substantiivien määritteitä – –. Relatiivilauseet kiinnitetään niiden pääsanoihin eli korrelaatteihin usein relatiivipronomineilla, kuten suomen ''joka'' ja ''mikä''"
rinnastus%KarlssonF2004: "122 Mutkikkaampia rakenteita syntyy, kun yksinkertaisia lauseita tai niiden osia yhdistellään upottamalla ja rinnastamalla. – – Rinnastus on siis upotuksen ohella tärkeä virke- ja lauserakenteen kompleksisuutta kasvattava tekijä."\nKFT1993: " Parataksia voidaan erottaa kolme tyyppiä: 1) rinnastus l. koordinaatio, josta selvin tapaus on ''ja''-konjunktiolla tapahtuva rinnastus; lisäpiirteitä sisältää disjunktio ''tai'' sekä adversatiivinen rinnastus ''mutta''; - - "
samaviitteisyys%KFT1993: " kaksi ilmausta ovat samaviitteiset, kun niiden tarkoite on identtinen. Esim. ''poika'' ja ''hän'' lauseessa ''Poika kehuskeli, että hän osasi lumota käärmeitä''."
sanaliitto%KFT1993: "sanaliitto: sanapari tai -ryhmä, jonka merkitysseikat liittävät yhteen.; liittosana: vakiintunut sanaliitto, joka vastaa merkitykseltään yksinäistä sanaa, mutta jonka alkuperäisen muotonsa, merkityksensä ja funktionsa säilyttäneet jäsenet voidaan vielä tajuta itsenäisiksi. Raja yhdyssanan ja liittosanan välillä on häilyvä, esim. ''sen tähden, suin päin''."
sanaluokka%KarlssonF2004: "17 Leksikon perusyksikkö on sana ja sen kategorioita eri sanaluokkiin kuuluvat sanat (substantiivi ''ministeri'', verbi ''nukahtaa'' jne.)"\nKFT1993: "kielioppikategoria, joihin sanoja on ryhmitelty kontekstuaalisin, loogisin tai syntaktis-morfologisin perustein. Antiikin Kreikassa päädyttiin kahdeksaan luokkaan: substantiivit, pronominit, verbit, adverbit, partisiipit, konjunktiot, prepositiot ja artikkelit; roomalaiset lisäsivät tähän interjektiot. Keskiajalla tehtiin ero substantiivien ja adjektiivien välille ja erotettiin lukusanat omaksi luokakseen. Käsitteellistä määrittelyä on käytetty perinteisesti etenkin substantiivin rajaamisessa (“henkilön,esineen tai olion nimi”), muodolliset kriteerit ovat ratkaisevampia määriteltäessä esim. prepositiota (syntagmaattinen asema) tai adverbia (taipumattomuus)."\nJK2009: "112 Kielen sanat käyttäytyvät eri tavoin sen mukaan, mikä niiden merkitys on. Tekoja ja tapahtumia merkitsevät sanat taipuvat eri tavoin ja esiintyvät erilaisissa lauseasemissa kuin esineitä ja eläviä olentoja tai vaikkapa ominaisuuksia tai lukumäärää tarkoittavat sanat."
sandhi%KarlssonF2004: "86 Normaalin puheen jatkuvassa virrassa sananmuotojen välillä ei ole taukoja. Sanat tuotetaan ja ääntyvät aivan peräkkäin tai osaksi limittäin niin, että sananrajalla tapahtuu assimilaatioita, äänteiden heittymisiä ja muita foneettisia reduktioilmiöitä, jotka häivyttävät kirjoituksen yleensä osoittaman rajan olemattomaksi. -- Tällaiset sandhi-ilmiöt ovat tuttuja monista kielistä. Ranskan fonetiikan tyypillinen piirre on liaison eli yhteensitominen, sanojen melkein erottamattoman läheinen linkittäminen toisiinsa. "\nKFT1993: "sanojen loppu- ja alkuäänteiden muutos, joka tavataan yhdyssanojen tai sanaliittojen osien rajalla. Yhdyssanoissa esiintyvä sandhi: sisäinen sandhi, sanaliittojen sandhi: ulkoinen sandhi. Tärkeimpiä sandhi-ilmiöitä ovat: sointiassimilaatio (venäjä), konsonantin artikulaatiotavan tai -paikan muutos, konsonantin heikentyminen, sekundaaristen äänteiden syntyminen. Esim. sm. ''pienen pojan'' [pienem pojan]."\nJK2009: "98 Konsonanteilla yleinen assimilaatio on nasaalin mukautuminen seuraavan konsonantin artikulaatiopaikkaan. Näinhän käy suomessa: esimerkiksi sananloppuinen /n/ omaksuu helposti seuraavan sanan alkukonsonantin artikulaatiopaikan, jos sana alkaa klusiililla"
semantiikka%KarlssonF2004: "200 Luonnollisten  kielten  merkitysilmiöiden  tutkimus  on  lingvististä  semantiikkaa  eli  merkitysoppia.  Sen  keskeisinä  kohteina  ovat  kielten  sanojen  ja  kieliopillisten  kategorioiden  merkitykset  kielijärjestelmän osina. Puhunnosten käyttöön liittyvien merkitystulkintojen tutkimusta sanotaan joskus pragmatiikaksi. Lingvististä semantiikkaa ja pragmatiikkaa ei yleensä erotetan selvästi. Sananmerkitysten tutkimus on leksikaalista semantiikkaa. - - Lausesemantiikassa selvitetään periaatteita, joiden mukaan syntagman merkitys on funktio siinä esiintyvien vapaiden ja kieliopillisten morfeemien merkityksistä. Filosofinen semantiikka analysoi merkitysten käsitettä sekä maailman, mielen ja kielen suhdetta. Loogisessa semantiikassa kehitetään täsmällisiä formalismeja merkitysilmiöiden kuvausta varten.""\nKFT1993: "merkityksen tutkimus, merkitysoppi 1) alunp. kielihist. merkityksen muutoksen tutkimus (etymologia, onomasiologia, semasiologia) = diakroninen s. vs. synkroninen s. 2) a) synkr. kielitieteellinen s. tutkii sanojen ja niiden yhdistelmien välisiä merkityssuhteita (synonymia, hyponymia, antonymia, käänteisyys, parafraasisuhde, moniselitteisyys, anomalia, presuppositio- ja implikaatiosuhteet). b) looginen semantiikka tarkastelee kielen ja sen esityskohteen välistä suhdetta. L:n käyttämiä käsitteitä ovat totuus, denotaatio, ekstensio, intensio, looginen seuraussuhde, validiteetti, inkonsistenssi."\nJK2009: "76 Semantiikka eli merkitysoppi tutkii kielten ilmaisemia merkityksiä. Semantiikka keskittyy merkitykseen irrallaan puhetilanteesta, kun taas pragmatiikka keskittyy kielen käyttöön."\nHäkkinenK2007: "165 Merkitysoppi eli semantiikka on fonologiaa, morfologiaa ja syntaksia hankalampi tutkimuskohde abstraktisuutensa takia. Fonologiaa voi lähestyä tutkimalla konkreettisia äänteitä, morfologiaa tarkastelemalla konkreettisia sananmuotoja ja niiden rakenneosia ja syntaktisen tutkimuksen kohteeksi voi valita lauseen kieliopillisessa rakenteessa reaalistuvia ilmiöitä, mutta semantiikkaa tutkittaessa joudutaan operoimaan mielikuvilla, suhteilla ja suhteiden verkostoilla."
semanttinen rooli%KarlssonF2004: "226 Verbin komplementit ilmaisevat tyypillisesti semanttisia funktioita, joista käytetään muun muassa termejä (semanttinen) rooli ja sijarooli, joskus myös temaattinen rooli. Tässä kirjassa tehdään ero semantiikan ja tematiikan välillä."\nJK2009: "134, 135, 149 Semanttiset roolit [otsikko] – – Maailmassa on loputon määrä erilaisia asiaintiloja ja niissä erilaisia osallistujia. Niinpä on taloudellista tehdä osallistujista prototyyppien ympärille järjestyviä yleistyksiä. – –"\nHäkkinenK2007: "183 Argumenttien suhdetta predikaattiin voidaan kuvata semanttisten roolien eli semanttisten sijojen avulla."
sija%KarlssonF2004: "106, 107 Kielen taivutuskategoriat koostuvat oppositiossa olevista morfosyntaktisista piirteistä. Substantiivien taivutuskategoria - - SIJA kattaa toistakymmentä sijaa (= morfosyntaktista piirrettä) kuten nomiatiivi, genetiivi ja inessiivi, - - "\nKFT1993: "nominikategoriaan liittyvä sekundaarinen kategoria, jonka elementeillä ilmaistaan erilaisia syntaktisia suhteita; tavallisesti tehdään jako kahteen päätyyppiin: 1) ns. kieliopilliset eli abstraktiset sijat, jotka ilmaisevat seuraavia syntagmaattisia suhteita: subjektia (nominatiivi), objektia (akkusatiivi), epäsuoraa objektia (datiivi), adnominaalista omistusta (genetiivi), välikappaletta (instrumentaali), mukanaoloa (komitatiivi), 2) paikallissijat eli konkreettiset sijat, jotka ilmaisevat tapahtumisen paikkaa,suuntaa, aikaa ym."\nHäkkinenK2007: "128 Hyvin monissa kielissä nominit taipuvat myös eri sijamuodoissa eli kaasuksissa. Useimmissa suomensukuisissa kielissä sijoja on runsaasti, kuten agglutinoivissa kielissä yleensäkin. Sijoja on tapana luokitella edelleen funktionsa perusteella. - - Sijojen määrä eri kielissä vaihtelee suuresti. - - Sijaparadigmaan kuulumisen edellytyksenä pidetään periaatteessa täydellistä produktiivisuutta: muoto kuuluu paradigmaan, jos se voidaan muodostaa kaikista kyseiseen sanaluokkaan kuuluvista sanoista eli tässä tapauksessa kaikista nomineista."
sijakongruenssi%KarlssonF2004: "139 Vihdoin NP:lle ominaisia kieliopillisia prosesseja on useita, muun muassa tiettyjen etumääritteiden numerus- ja sijakongruenssi kuten ''tämä vanha talo'' - ''nä+i+ssä vanho+i+ssa talo+i+ssa''."
sivupaino%FPS2000: "Voidaan erottaa esim. sanan puitteissa, kun kyseessä on yhdyssana ['laulu,ilta], vrt. sanan ''laulu'' taivutusmuoto ['lauluilta] tai sanan jakaantuminen tahdeiksi (['häpeä,mätön])."\nKarlssonF2004: "59 Sanan pääpaino osoitetaan IPAssa rivin ylisellä puoliviivalla, joka merkitään ao. tavun eteen. Sanan sivupaino osoitetaan rivin alisella puoliviivalla: ''kalakauppias'' ['kala,kauppias]. Kolmas tarvittava painotuksen aste on painoton."
subjekti%KarlssonF2004: "157 Subjekti-NP:n suhde finiittiverbiin on syntaksin keskeisiä ongelmia. - -"\nKFT1993: "perinteisen lauseenjäsennyksen mukaan toinen lauseen pääjäsen,joka ilmaisee predikaatin ilmoittaman teon tekijän. Merkitykseen nojautuvan määritelmän heikkous on johtanut muodollisempaan: sellainen predikaatin täydennys joka muodostaa sen kanssa jakson l. neksuksen (A. Penttilä)."\nHäkkinenK2007: "146 Sellaisissa yksinkertaisissa peruslauseissa kuin ''Poika juoksee, Kissa naukuu'' näitä predikaatiosuhteen osia edustavat nykyisen kielioppiterminologian mukaan subjekti ja predikaatti. Latinan termi ''subiectum'' merkitsee 'alistettua' ja tässä yhteydessä se ilmaisee lauseen pääjäsenien välillä vallitsevan tietynlaisen suhteen: lauseen nominaalijäsen on ikään kuin alistettuna siihen toimintaan, jota predikaatti ilmaisee. "
substantiivi%KarlssonF2004: "191 Sanaluokat jakautuvat yleensä alaluokkiin. Substantiivien keskeisiä alaluokkia monissa kielissä ovat jaot appellatiiveihin (yleisnimiin) ja propreihin (erisnimiin), konkreettisiin ja abstrakteihin, elollisiija ja elottomiin, laskettaviin ja ei-lasekttaviin jne. "\nKFT1993: "antiikin kreikan kieliopissa (Platon 4. vs:lla eKr.) sekä myös sanskritin kieliopissa toinen proposition konstituenteista, se sanaluokka, joka voi esiintyä predikaation subjektina. Loogisten perusteiden lisäksi otettiin muita käsitteellisiä: ‘henkilön, paikan tai asiannimi’. Tähän Dionysios Traakialainen lisäsi vielä morfologisen perusteen: sanaluokka, jolla on sijataivutus."
suffiksi%KFT1993: "vartalomorfeemiin liittyvä epäitsenäinen morfeemi, affiksi. Suffkseja on tapana luokitella edelleen sen mukaan, mikä niiden funktio on: johdin muodostaa kantasanasta uuden, joko saman sanaluokan jäsenen esim. ''tyttö/nen'' tai muuttaa myös kantasanan kategorian, esim. ''tyttö/mäinen, marja/staa''. Taivutuspääte vaikuttaa sanan kieliopilliseen käyttäytymiseen: siihen onko sana yksikkö vai monikko, preesens vai imperfekti; nominilla on sijapääte, verbillä persoonapääte. Liite sijoittuu usein taivutuspäätteen jälkeen, esim. omistusliite ''tyttö/se/lle/nsä'' tai liitepartikkelit, jotka ovat koko lauseen eivätkä vain sen sanan modifioijia, johon ne liittyvät. Suomen kieliopissa esim. imperfektin ja monikon päätteitä, jotka muodostavat uuden taivutusvartalon, sanotaan tunnuksiksi."\nJK2009: "106 Sanan loppuun liitettävää sidonnaista morfeemia kutsutaan suffiksiksi (suomen -''n; ota|n'') ja sanan alkuun liitettävää prefiksiksi (unkarin ''be- : be|menni'')."\nHäkkinenK2007: "116 Kantasanansa jälkeen tulevat affiksit ovat suffikseja eli jälki- tai loppuliitteitä. Suomensukuisissa kielissä affiksien enemmistö on vanhastaan ollut suffikseja."
supistumaverbi%KFT1993: "sellainen, jonka vokaalivartalossa on tapahtunut supistuma: kaksi eri tavuihin kuulunutta vokaalia on (tavallisesti välissä olevan konsonantin kadottua) joutunut vierekkäin ja muodostanut diftongin tai pitkän vokaalin, jolloin sanan tavuluku on supistunut. Esim. ''pelkä-än''. Tähän luokkaankuuluvat myös sellaiset verbit joiden vartaloon on syntynyt vokaaliyhtymä spirantin kadon johdosta: ''halu-an, herke-än'' (murt. ''haluun, herkeen'')."
suppleetio%KarlssonF2004: "99 Morfien luokittelun erikoistapauksia on suppleetio. Semanttisesti yhteen kuuluvat ja täydennysjakaumassa olevat morfit ovat ulkomuodoltaan täysin erilaiset."
svaavokaali%FPS2000: "Painottomassa asemassa esiintyvä keskivokaali, esim. engl. sanan <banana> ensimmäisessä ja kolmannessa tavussa."\nKFT1993: "neutraali vokaali, jota artikuloitaessa ääntäväylä on ainakin likimain tasapaksu putki, yleensä painoton keski- välivokaali - -.  Vokaalin on oletettu kuuluneen jo indoeurooppalaisen kantakielen äänteistään (ns. Schwa indogermanicum). Sanskritissasvarabhakti (= “vokaaliosa”) esiintyy likvidoita (r, l) seuraavan konsonantinedellä. Svaa-tyyppisiä vokaaleja esiintyymm. kreikassa, hepreassa, useissa germaanisissa kielissä ja eräissä romaanisissa kielissä. 2) loisvokaali, parasiittivokaali, konsonanttiyhtymän ääntämistä helpottava välivokaali, joka usein on samanlainen kuin edeltävän konsonantin edellä oleva vokaali, esim. [jalaka] pro [jalka], [kolome] pro [kolme]."
synonymia%KarlssonF2004: "219-220 Synonymia eli samanmerkityksisyys tarkoittaa kahden tai useamman muodoltaan eri lekseemin denotaation identtisyyttä. Synonyymiset sanat ovat tietenkin synonyymeja. Täydellinen synonymia edellyttää ankarimmillaan, että synonyymit ovat keskenään vaihdettavissa kaikissa konteksteissa ilman minkäänlaista muutosta (i) denotaatiossa itsessään sekä (ii) tyyliarvossa, konnotaatioissa tai affektiivisessa merkityksessä. - - Kun pieniä semanttisia tai syntaktisia eroja syntyy, puhutaan lähisynonyymeista."\nKFT1993: " suhde, joka vallitsee kahden tai useamman leksikaalisen elementin välillä: paitsi, että niillä on sama tarkoite, niillä tulee myös olla samat merkityssuhteet (sense relations). Kahden t. useamman sanan (t. muun itemin) sanotaan olevan synonyymeja, jos lauseilla, joissa ne on korvattu toisillaan, on sama merkitys. Joidenkin käsitysten mukaan synonyymien pitäisi olla vaihtoehtoisia kaikissa konteksteissa ollakseen “todellisia s:eja”. Esim. ''sekoittaa sotkea, paha ~ huono, reuna ~ laita''."
tahti%FPS2000: "Suomessa on (pitkien sanojen vuoksi) erotettu myös tahti, joka käsittää puhetahdin sisällä painollisella ja sivupainoillisella tavulla alkavan osuuden (kuten nelitavuisessa yhdyssanassa ''kalamaja'' (''kala'' alkaa pääpainolla, ''maja'' sivupainolla)."
taivutus%KarlssonF2004: "106 Taivutus on morfologisten keinojen käyttöä sananmuotojen, taivutusmuotojen muodostamiseksi lekseemistä. Taivutusmuodot ilmaisevat kieliopillisia suhteita, taivutetun sanan suhdetta lauseen muihin sanoihin, yleensä johonkin tiettyyn yhteen sanaan."\nKFT1993: "tiettyjen affiksaalisten morfeemien liittäminen sanavartaloon ilmaisemaan kieliopillisia suhteita ja funktioita."\nJK2009: "121, 122 Sekä sanoja taivutettaessa että niitä johdettaessa sanoihin (tarkemmin: sanavartaloihin) liitetään sidonnaisia morfeemeja. – – Taivutus on lauserakenteen vaatimaa, eikä se muuta sanan perusmerkitystä. "
taivutuskategoria%KarlssonF2004: "106, 108 Kielen taivutuskategoriat koostuvat oppositiossa olevista morfosyntaktisista piirteistä. - - Kielen morfosyntaktiset kategoriat morfosyntaktisine piirteineen muodostavat taivutusjärjestelmän."
taivutusmuoto%KarlssonF2004: "106, 107 Taivutusmuodot ilmaisevat kieliopillisia suhteita, taivutetun sanan suhdetta lauseen muihin sanoihin, yleensä johonkin tiettyyn yhteen sanaan. - - Saman lekseemin eri taivutusmuodot ovat tyypillisesti keskenään täydennysjakaumassa eli niitä ei yleensä voi samassa lauseympäristössä vaihtaa keskenään. - - Taivutukselle on ominaista, että vartalolekseemin merkitys säilyy eri taivutusmuodoissa samana."
taivutusparadigma%KarlssonF2004: "111 Kielen morfosyntaktiset piirteet määrittävät, mitä taivutusmuotoja eri sanaluokkien sanoilla voi olla. Näiden muotojen täydellinen sarja muodostaa tietyn lekseemin taivutusparadigman."
taivutussuffiksi%KarlssonF2004: "102 Vartalon jälkeen sijoittuvat affiksit ovat suffikseja eli päätteitä. "\nHäkkinenK2007: "116, 117 Taivutusmorfologian piiriin kuuluvista affikseista ovat joko perusvartaloa tai johdettua vartaloa lähinnä morfologisten kategorioiden tunnukset, joiden avulla perusvartaloista muodostetaan alivartaloita. – –.  Tämän jälkeen tulevat taivutuspäätteet, nomineilla sijapäätteet ja verbeillä persoonapäätteet - -. - - Johtimet ja taivutusaffiksit voidaan useimmiten erotella toisistaan funktioja ja morfotaktisen käyttäytymisen perusteella. Tuntomerkkinä voi olla määräjärjestys: johtimet liittyvät välittömästi vartaloon tai toisiin johtimiin, taivutuselementtien vuoro on vasta tämän jälkeen. Johtimien avulla voidaan muodostaa rajattomasti uusia sanoja, taivutuselementtien avulla muodostetaan ennestään olemassa olevista sanoista paradigmoja eli vaihtoehtoisten muotojen sarjoja. Samaan alakategoriaan kuuluvia taivutusmuotoja voi samassa sanamuodossa olla vain yksi, esim. jos sanassa on jo yksi sijapääte, siihen ei voi enää lisätä toista."
takavokaali%FPS2000: "Vokaali, jonka tuottamisen aikana kielen selän aikaansaama suuväylän kapein kohta sijaitsee suun takaosassa velumin tai nielun alueella, esim. u ja o. Toisinaan puhutaan velaarisista vokaaleista."\nKarlssonF2004: "52 Artikulaatiopaikan eli etisyyden mukaan vokaalit jaetaan kolmeen ryhmään: etuvokaaleihin, keskivokaaleihin ja takavokaaleihin."\nKFT1993: "vokaali, jota artikuloitaessa suusola on suun takaosassa, esim. [u, o]."\nJK2009: "87 Etisyyden ja takaisuuden perusteella vokaalit jaetaan ensisijaisesti etu- ja takavokaaleihin, joiden lisäksi kielessä voi olla myös keskivokaaleja."\nHäkkinenK2007: "88 Jos kielen selkä työntyy eteenpäin, äänteestä tulee etinen, jos se vetäytyy taaksepäin, äänteestä tulee takainen, ja ääriesimerkkejä tästä ovat ''i'' ja ''u''."
tarkenne%KarlssonF2004: "132 NP.n pääsanasubstantiivin edellä olevat määritteet eli etuattribuutit ovat yleensä adjektiiveja, pronominin tapaisia määritteitä eli tarkenteita tai toisia NP:itä kuten genetiivissä taivutettu attribuutti."
tarkoite%KarlssonF2004: "12 Kielellinen symboli on siis kaksijakoinen koostuen muodosta ja merkityksestä. Symboli kokonaisuudessaan viittaa (tai joku voi sillä viitata) tarkoitteeseen, joko lajiin tai lajin yksilöihin. - - Symbolin muodon suhde toisaalta sanan potentiaalisiin tarkoitteisiin, toisaalta merkitykseen, on arbitraarinen eli mielivaltainen. 207 Tyypillisellä luonnollisen kielen lekseemillä (kuten AUTO, HAJOTA), tai kieliopillisella morfeemilla kuten suomen sijapäätteellä -''ssA'', on denotaatio eli intensio, kielen merkitysjärjestelmään kuuluva potentiaali viitata reaalimaailman tai jonkin muun maailman tarkoitteisiin eli referentteihin. Tarkoitteina voivat luonnollisia kieliä käytettäessä olla minkä tahansa asiantilan mitkä tahansa osat, joista puhuja haluaa jotain sanoa. Tarkoite voi olla esimerkiksi konkreettinen esine kuten auto tai metsätie, ominaisuus kuten ikä, tai tapahtuma kuten hajoaminen: *Auto hajosi metsätiellä''."\nKFT1993: "(referent) olio, tapahtuma, toimenpide tai ominaisuus, johon kielen ilmaus viittaa. Ilmauksen ja sen t:n välistä epäsuoraa suhdetta on usein havainnollistettu ns. semioottisella kolmiolla."
tavu%FPS2000: "Tavu on puheentuoton eräs perusyksikkö. Useita tavun foneettisia ja fonologisia selityksiä on esitetty. R. H. Stetsonin tavuteorian mukaan jokaista tavua vastaa keuhkoista lähtevä hengityspulssi, mitä ei kuitenkaan ole voitu todistaa oikeaksi. Prominenssiteorian mukaan äännejonoissa tietyt äänteet ovat sonorisempia (kuuluvampia) kuin toiset ja muodostavat näin ollen sonorisuushuippuja, jotka vastaavat tavukeskuksia. Vähiten sonoriset äänteet muodostavat sonorisuuden laaksoja. Tavunrajaa ei kuitenkaan ole aina helppoa määrätä. Esim. englannin sana ''busker'' voidaan tavuttaa ''bu-sker'', ''bus-ker'' tai ''busk-er'', mikäli perustana on sonorisuus. Fonologisessa todistelussa viitataan etenkin erityiskielen tyypillisiin äännejonoihin. Tavun sisäisessä rakenteessa erotetaan tavun keskus (centre, nucleus), tavun avaava segmentti (onset) ja tavun päättävä segmentti (coda). Tavun avaavaa ja päättävää segmenttiä kutsutaan reunukseksi (margin). Reunuksena voi esiintyä yhden äännesegmentin ohella myös konsonanttiyhtymä (cluster). Sana voi olla yksitavuinen (monosyllabic) tai monitavuinen (polysyllabic). Vokaalien ohella myös konsonantit voivat olla tavuakannattavia (syllabic), esim. [n] saksan sanassa ''bitten'', [l] englannin sanassa ''bottle'', [r] tshekin sanassa ''krk''. Tavulla on myös puheen painotuksen ja rytmin kannalta merkitystä (vrt. tavuajoitteinen kieli (syllable-timed language). Fonologiassa tavunraja on ilmaistu merkillä /./, esim. <talo> /ta.lo/."\nKarlssonF2004: "77 On kolme syntagmaattista yksikköä, jotka voivat toimia kehyksenä fonotaksin tarkastelulle: tavu, morfeemi ja sana."\nKFT1993: "puhunnan yksikkö, joka koostuu yhdestä tai useammasta äänteestä. Tavua on yritetty määritellä ennen kaikkea artikulatorisin kriteerein (hengityspulssi, ääntöelinten hermojännitysjakso, artikulatoristen supistumien ja avaumien vaihtelu jne.), mutta myös akustisesti (kahden sonoriteettiminimin välinen jakso), funktionaalisesti (pienin prosodinen yksikkö). Eräät tutkijat haluavat kiistää fysikaalisen tavun olemassaolonja siirtävät tavuongelman psykologiselle tasolle. Nämä käsitykset perustuvat siihen tosiasiaan, että kielitieteellistä tai foneettista koulutusta vailla oleva kielenpuhuja varsin helposti pystyy segmentoimaan puhetta tavuiksi, mikä on antanut aihetta olettaa, että tavu olisi ryrmiyksikkö. Keskeinen käsite tavuteorioissa on tavun huippu eli se äänne, joka toimii tavun sonoriteettimaksimina eli ytimenä (keskiö, nukleus, engl. peak) l. sonanttina. Äänteet, jotkavoivat olla sonantteina, ovat syllabisia,muut asyllabisia l. assonantteja (myös konsonantteja). Assonantti voi olla ennen sonanttia, jolloin se on prenukleaarinen (onset) tai sen jäljessä, jolloin se on postnukleaarinen (coda). Assonantti, joka voi kuulua joko edeltävään tai seuraavaan sonanttiin, on interlude. Tavu joka päättyy lyhyeen vokaaliin on lyhyt, pitkään vokaaliin, diftongiin tai konsonanttiin päättyvä tavu taaspitkä. Vokaaliin päättyvä tavu on avotavu, konsonanttiin päättyvä umpitavu. Vuoritavu on tavu, joka ulottuu painominimistä toiseen, äänitavu taas tavu, joka ulottuu sonoriteetin minimistä toiseen. Vuoritavu ja äänitavu eivät välttämättä ole yhteneviä kielenpuhujan mieltämien psykologisten tavujen kanssa."\nJK2009: "99 Yhdistyessään isommiksi kokonaisuuksiksi foneemit muodostavat tavuja ja sanoja. Ihmiset toteuttavat puhettaan tavun mittaisissa yksiköissä, ja yleensä äidinkielisten puhujien on helppo jakaa sanat tavuihin."
teema%KarlssonF2004: "245 Jos jonkin konstituentin tarkoite puhujan arvion mukaan on vastaanottajalle tuttu esimerkiksi siksi, että se on juuri mainittu, puhuja todennäköisesti sijoittaa tämän konstituentin teemapositioon, joka normaalisti on lauseen alussa"\nKFT1993: "Prahan koulukunnan ns. “funktionaalisen lauseperspektiivin” tutkijoiden käyttämä nimitys: se lauseen osa, joka sisältää konteksrista ilmenevää tai muuten ilmeistä informaatiota, t. muodostaa puhujan kannalta lähtökohdan kommentille. Osittainen synonyymi topic “se josta jotakin sanotaan”. - reema."\nJK2009: "180 Teema tarkoittaa sitä seikkaa, josta lause kertoo eli jonka puhuja on valinnut puheen aiheeksi. Useimmiten puheen aihe on jollakin tavalla tuttu, koska keskustelun (tai kirjoitetun tekstin) sujuvuus on luonnollisesti puhujalle (tai kirjoittajalle) tärkeää"\nHäkkinenK2007: "155 Puheenaihetta on nimitetty psykologiseksi subjektiksi, teemaksi tai topiikiksi, predikoivaa osaa taas psykologiseksi predikaatiksi, reemaksi tai kommentiksi."
transitiivilause%JK2009: "140 Lauseet jaetaan intransitiivisiin ja transitiivisiin sen mukaan, montako ydinlausejäsentä niissä on: intransitiivinen lause sisältää yhden pakollisen ydinlauseenjäsenen (tyypillisimmin subjektin) ja transitiivinen lause kaksi (tyypillisimmin subjektin ja verbin)."\nHäkkinenK2007: "161 Tyypillisen transitiivilauseen kaava on NP + V + NP (''Poika syö omenan'')."
tunnus%HäkkinenK2007: "116 Taivutusmorfologian piiriin kuuluvista affikseista ovat joko perusvartaloa tai johdettua vartaloa lähinnä morfologisten kategorioiden tunnukset, joiden avulla perusvartaloista muodostetaan alivartaloita."
tunnusmerkkisyys%KarlssonF2004: "114  Tunnusmerkkisyys (engl. markedness) ja luonnollisuus (engl. naturalness) ovat morfologiassa käsitteellisesti jokseenkin käänteisessä suhteessa toisiinsa: mikä on luonnollista, on tunnusmerkitöntä, ja mikä ei ole optimaalisen luonnollista, on tunnusmerkkistä."\nKFT1993: "ominaisuus, että kielellinen elementti on tunnusmerkkinen suhteessa toiseen elementtiin, jonka kanssa se on oppositiossa. T:n teoria käsittelee niitä yleisiä periaatteita, joilla kielellisten elementtien t. tai tunnusmerkittömyys ratkaistaan, yrittäen samalla antaa t. -suhteille luontevan selityksen (esim. fonologian osalta suhteuttamalla teoriaa ihmisen puheelimistön ominaisuuksiin)."\nJK2009: "81 Tunnusmerkkisyydestä puhutaan, kun kahden tai useamman eri merkityskategorian (esim. yksikkö ja monikko tai myöntö ja kielto) suhde on epäsymmetrinen: yksi kategorioista on tunnusmerkitön eli ikään kuin perustapaus, ja muut ovat siihen nähden tunnusmerkkisiä"
umpitavu%KFT1993: "tavu, joka päättyy konsonanttin."
vaikutusala%KarlssonF2004: "228 Modaalisuuden kohteena on yleensä lauseen ilmaisema propositio kokonaisuudessaan, mutta joskus vaikutusala (engl. scope) voi olla suppeampikin, esimerkiksi yksi lause tai yksi sana."\nKFT1993: "operaattoreiksi kutsuttujen kielen elementtien (esim. kvanttorien) sanotaan sitovan vaikutusalassaan olevia elementtejä. Operaattoriin liittyvä semanttinen operaatio rajoittuu sen sitomiin elementteihin. Esim. kieltosanan v. vaihtelee sen mukaan, missä sana sijaitsee ja mikä on fokuksen paikka: ''Maija ei kirjoittanut kirjaa'' (v. = koko lause), ''Maija ei kirjoittanut KIRJAA'' (v. ulottuu vain kirjaan), jne. Laaja semanttinen ongelma on v:n ja sanajärjestyksen yhteispeli: ''Harvat opiskelijat ovat lukeneet useita kirjoja = Useita kirjoja ovat lukeneet harvat opiskelijat''."
valenssi%KarlssonF2004: "158 Pääsanan valenssilla tarkoitetaan sen paikkojen tai argumenttien eli pakollisten määritteiden lukumäärää. Valenssi on erityisesti verbeillä, mutta myös adpositioilla sekä eräillä adjektiiveilla ja substantiiveilla. Valenssin käsitteen analyysi on painottunut verbisyntaksiin. Valenssin alaiset komplementit ovat aktantteja. Niiden vastakohtana ovat vapaat määritteet: attribuutit sekä eräät adverbiaalit, erityisesti aikaa, paikkaa ja tapaa ilmaisevat. Vapaat määritteet voidaan jättää pois ilman että lauseen perusrakenne järkkyy. - - Sen mukaan, montako aktanttia tiettyyn verbiin liittyy, puhutaan verbien paikkaisuudesta eli paikkaluvusta. Käytännössä verbeillä voi olla paikkoja nollasta kolmeen."\nKFT1993: "saksalaisessa ja venäläisessä kieliopintutkimuksessa käytetty nimitys, joka tavallisesti tarkoittaa verbin ominaisuutta: sitä, kuinka monta ja millaisia nomineja obligatorisesti ja valinnaisesti voi esiintyä sen kanssa samassa lauseessa."\nJK2009: "140 Argumenttirakennetta kutsutaan myös valenssiksi nimenomaan silloin, kun puhutaan siitä, että tietty verbi "vaatii" tietyn määrän tietynlaisia nominaalisia jäseniä. – –"
vapaa sanajärjestys%KarlssonF2004: "170 On kieliä, joista ei voi edes tällä tasolla ehdottomasti sanoa, mikä niiden perussanajärjestys on, kuten baski, latina (ehkä lähinnä SOV) ja ketšua (muun muassa Perussa). Syntaktisesti selvästi dominoivaa sanajärjestystyyppiä ei näissä kielissä ole, vaan tekstuaaliset ja tyylilliset tekijät ratkaisevat linearisoinnin. Kun puhutaan vapaan sanajärjestyksen omaavista kielistä, tarkoitetaan tällaista tilannetta."
vartalo%KarlssonF2004: "101 Affiksi liittyy yleensä vartaloon, kliittiset morfeemit kuitenkin sananmuotoon. Sananmuodossa ''surv+aise+vat'' jakso ''surv+aise'' toimii vartalona affiksille -''vat'', ja jakso (eli morfi) ''surv'' affiksille -''aise''. Samassa sanamuodossa voi siis olla useita kerrosteisia vartaloita. "\nKFT1993: "se sanan osa, joka jää jäljelle, kun päätteet on erotettu. Vokaalivartaloon vokaaliin päättyvä (esim. ''hevose/na, tule/n''), konsonanttivartalo päättyy konsonanttiin (esim. ''hevos/ta, tulkoon'') (ks. kanta; affiksi)."
verbi%KarlssonF2004: "226 Verbit ilmaisevat tekemistä (engl. action). Tekeminen on yleistermi, joka on vastakohdassa nimenomaan substantiivien tyypillisesti nimeämien olioiden kanssa."\nKFT1993: "antiikin kreikan kieliopissa (Platon 4. vs:lla eKr.) sekä myös sanskritin kieliopissa toinen proposition pääkonstituenteista, se sanaluokka, joka ilmaisee predikaatiossa toimintaa tai ominaisuutta. Myöhemmin tähän loogiseen määrittelyyn liittyi käsitteellinen ja muodollinen. Dionysios Traakialainen määritteli verbin sanaluokaksi, jolla ei ole sijataivutusta vaan tempus-, persoona- ja lukutaivutus ja joka ilmoittaa toimintaa tai toiminnan kohteeksi joutumista."\nHäkkinenK2007: "125, 137 Sanat voidaan jakaa taivutuksensa suhteen kolmeen pääryhmään: ne sanat, jotka taipuvat luvussa ja sijassa, ovat nomineja, ne jotka taipuvat tempuksissa ja persoonissa, ovat verbejä, ne jotka eivät taivu ollenkaan, ovat partikkeleja. – –Verbejä ei suomessa kategorioida edelleen, mutta kategorioinnin tarve on kielikohtainen. Esim. germaanisissa kielissä on välttämätöntä erottaa toisistaan ns. heikot eli säännöllisesti taipuvat ja vahvat eli taivutukseltaan epäsäännölliset verbit. "
verbikantainen%KFT1993: "verbikantainen johdos, nomini tai verbi; esim. ''juosta juoksu, juoksennella''."\nHäkkinenK2007: "116 Johtimen avulla voidaan tehdä nominista verbi (''kala > kalastaa'') tai verbistä nomini (''kalastaa > kalastus''). Sama johdin saattaa liittyä sekä nomini- että verbivartaloihin (esim. ''hävi-kki – lemmi-kki'')."
verbiketju%KarlssonF2004: "140 Jos VP:tä ei oleteta, verbirakenteista puhutaan verbiryhmänä tai verbiketjuna. Verbiketju on litteä syntagma, joka koostuu finiittiverbistä ja siihen liittyvistä muista verbinmuodoista, joita ovat erityisesti infinitiivi ja partisiipit."\nHäkkinenK2007: "134 Infiniittiset muodot voivat muodostaa finiittisten verbien kanssa kiinteitä sanaliittoja, joihin voi liittyä rakenteellisia tai funktionaalisia erikoispiirteitä. Tällaiset verbiketjut voivat liittyä osaksi taivutusparadigmaa"
verbilauseke%KarlssonF2004: "138 Verbilauseketta (VP) on muun muassa englannin kielen konstituenttirakennekuvauksessa totuttu pitämään lauseen perusrakenteen toisena elementtinä."
vieruspari%JK2009: "185 Tiiviisti toisiinsa kytkeytyviä kahden vuoron kokonaisuuksia nimitetään vieruspareiksi."
viittaushetki%KarlssonF2004: "228 Puhehetki toimii tempuksen ilmaisemisen lähtökohtana, origona. Yksinkertaiset tempukset suhtauttavat joko mennessä ajassa olleen tai oletetun tulevan tapahtumahetken puhehetkeen. – – Tarkasteluhetkistä käytetään termiä viittaushetki."
virke%KarlssonF2004: "122 Erityisesti kirjoituetun kielen tutkimuksessa käytetään myös käsitettä virke, joka on ortografinen lause. Se on yhdestä tai useammasta lauseesta koostuva jakso, joka päättyy pisteeseen, huutomerkkiin tai kysymysmerkkiin. (9) ''Suomalainen on henkilö, joka ei vastaa, kun kysytään; sen sijaan hän kyllä vastaa, jos ei kysytä''. Tätä ei hevin voi tulkita tyypilliseksi lauseeksi. Se olisi voitu ilmaista kahtena erillisenäkin (yhdys)lauseena, jolloin puolipisteen tilalla olisi ollut piste. Virke ei ole syntaksin strukturoima kuten yhdyslause, vaan pohjautuu ortografisiin konventioihin. Syntaktisesti virkkeen ja lauseen rajankäynnin ongelma ei ole merkittävä. Kysymyksessä on lähinnä tekstin tuottajan kulloinenkin tapa hahmottaa sanoma."\nHäkkinenK2007: " 152 Perinteisen lauseopin mukaan lauseet voidaan jakaa toisaalta yksinäislauseisin, toisaalta yhdyslauseisiin. Sekä yksinäis- että yhdyslauseista käytetään yhteistä nimitystä virke."
vokaali%FPS2000: "Äänne, joka tuotetaan ääntöväylän avaumalla (ääntiö)."\nKarlssonF2004: "52 Vokaalit ovat soinnillisia. Vokaaleissa artikulaattorina on kielen selkä. Artikulaatiopaikan eli etisyyden mukaan vokaalit jaetaan kolmeen ryhmään: etuvokaaleihin, keskivokaaleihin ja takavokaaleihin."\nKFT1993: "foneettinen vokaali = vokoidi, äänne, jota artikuloitaessa ilmavirta kulkee esteettömästi mediaalisen suuväylän (oraalivokaali) tai sekä suu- että nenäväylän (naso-oraalinen vokaali) kautta. Suusolan väljyyden mukaisesti vokaalit jaetaan seuraavasti: suppeat [i, y, u], puolisuppeat [e, ø, o], puoliväljät [e, œ, o] ja väljät [æ, a, a]. Joskus käytetään kolmiportaista ryhmitystä: ylävokaalit l. korkeat vokaali (suppeat), välivokaalit (puolisuppeat ja puoliväljät) sekä alavokaalit l. matalat vokaalit (väljät). Suusolan paikan mukaisesti erotetaan etuvokaalit [i, y, e, e, ø, œ, æ], keskivokaalit l. välisarjan vokaalit [i, u, ð, ø] ja takavokaalit l. takasarjan vokaalit l. velaarivokaalit [u, o, o, (a)]. Huuliaukion muodon perusteella puhutaan labiaalisista l. pyöreistä l .huulivokaaleista [y, ø, oe, u, o, o] ja illabiaalivokaaleista l. laveista vokaaleista [i, e, e, æ, a, a]. vokaalien antaman akustisen vaikutelman mukaan erotetaan heleät etuvok.), puoliheleät l. vaaleat, puolitummat ja tummat vokaalit (~takavok.]. - - vokoidi = vokaaliäänne, joka on määritelty artikulatorisin tai akustisin kriteerein."\nJK2009: "83 Äänteiden perusjako vokaaleihin ja konsonantteihin perustuu siihen, että vokaaleja voi tuottaa ilman muiden äänteiden seuraa mutta konsonantteja prototyyppisesti ei. Vokaali voi siis yksin muodostaa tavun mutta konsonantti yleensä ei."
vokaalisointu%FPS2000: "Fonotaktinen ilmiö, joka rajoittaa samaan kielelliseen yksikköön (morfeemiin tai sanaan) kuuluvien vokaalien esiintymistä, esim. suomen vokaaliharmonia, jonka mukaan samassa yksinkertaisessa sanassa ei voi esiintyä etuvokaaleita takavokaalien kanssa paitsi, jos etuvokaali on vokaaliharmonian kannalta neutraali vokaali /i/ tai /e/. Myös /y/ on siirtymässä neutraalin vokaalin asemaan."\nKFT1993: "tietyissä kielissä (esim. suomessa) vaikuttava ilmiö, jossa edempänä sanassa olevien vokaalien laatu on riippuvainen sanan ensimmäisen tavun vokaalin laadusta.Suomen vokaaliharmonian mukaisesti vokaalit jaetaan kolmeen ryhmään: etuvokaalit ''y, ö, ä'', takavokaalit ''u, o, a'' sekä vokaaliharmonian kannalta indiiferentit l. neutraalit vokaalit ''i, e'', jotka voivat esiintyä sekä etuvokaalisissa että takavokaalisissa sanoissa. Vokaaliharmonian vaikutuksesta suomen kielen monilla taivutuspäätteillä on kaksi allomuotoa, toinen etuvokaalinen ja toinen takavokaalinen, esim. -''ssa,/-ssä''."\nJK2009: "98 Vokaalisointu eli vokaaliharmonia tarkoittaa sitä, että yhden sanan sisällä kaikki vokaalit ovat samantyyppisiä, useimmiten joko takavokaaleja – – tai etuvokaaleja – –."\nHäkkinenK2007: "109 Esimerkiksi suomen vokaalien yhdistämistä rajoittaa vokaalisointu eli vokaaliharmonia, jonka mukaan samassa yhdistämättömässä sanassa ei saa olla etuvokaaleitä [sic] ''y, ä, ö'' ja takavokaaleita ''u, o, a''."
vokaaliyhtymä%FPS2000: "Vokaalijono, johon sisältyy tavunraja, esim. suomen /ta.e/, /tau.on/, /ra.ot/."\nHäkkinenK2007: "109  – – vokaaliyhtymissä peräkkäiset vokaalit kuuluvat eri tavuihin (''ma-ut''). Suomessa vokaalisyhtyminä ovat mahdollisia monet sellaiset jonot, jotka diftongeina eivät tulisi kysymykseen (''ra-ot, su-at'')."
väitelause%KarlssonF2004: "168, 181 Kielen perussanajärjestyksellä tarkoitetaan niitä järjestysominaisuuksia, joita voi todeta keskeisissä, perustavissa, tunnusmerkittömissä, normaalipainotteisissa väitelauseissa ja siinä esiintyvissä lauseketyypeissä (ei siis vaikkapa kysymylauseissa). - - väitelause on neutraali peruslause, jolla tyypilllisessä tapauksessa esitetään vaikkapa väite tai kuvaus."\nKFT1993: "proposition esittäminen siten, että se voidaan osoittaa todeksi tai epätodeksi."\nJK2009: "110 Intonaatio eli lähinnä sävelkorkeuden vaihteluun perustuva hahmotus voi ilmaista lauseen tyyppiä, ja esimerkiksi kysymyslauseen (esim lauseen lopussa nouseva) intonaatio eroaa monissa kielissä tavallisen väitelauseen (lauseen loppua kohden laskevasta) intonaatiosta."
yhdistäminen%KarlssonF2004: "196 Sanojen yhdistäminen on monissa kielissä hyvin yleinen [sananmuodostus]keino. - - yhdistäminen, johtaminen ja taivutus voivat kerrostua hyvin mutkikkailla tavoilla."
yhdyssana%KarlssonF2004: "84 (1) kala; (2) kalan, kalan, kalaa, - -; (3) kalastaa, kalainen, - - ; (4) kalamureke, kalavelka, - -  Sanat (4) ovat myös itsenäisiä sanakirjan sanoja, joiden rakenneosasetkin ovat sanakirjasanoja. Sanat (4) ovat siten yhdyssanoja. Sanat (1,2,3) ovat kaikki yksinkertaisia sanoja, vastakohtana yhdyssanoille. (Yksinkertainenkin sana voi sisältää johtimia ja taivutuspäätteitä.)"\nKFT1993: "kahdesta tai useammasta osasta muodostettu sana, jonka merkitys usein poikkeaa osien yhteismerkityksestä. Esim. ''maailma, talonpoika''."\nHäkkinenK2007: "142 Sananmuodostuksen kolmas rakennetyyppi ovat yhdyssanat, joihin sisältyy aina vähintään kaksi sanavartaloa (''huvivene, kerrostalo''). Joskus yhdyssana voi sisältää saman vartalon kahteen kertaan (''pojanpoika'')."
yksinäislause%KarlssonF2004: "121 Yksinkertaisessa lauseessa  ei ole osina (lauseenjäseninä) muita lauseita."\nKFT1993: "(ent. yksinäisl.) lause, jonka konstituentteina on vain sanaliittoja eikä toisia lauseita. – – sen mukaan, miten lause suhtautuu toisiin, se voidaan edelleen luokitella näin: itsenäinen l. joka voi esiintyä kontekstista irrallisena; osal., joka sisältyy lauseliittoon eli rinnasteiseen yhdyslauseeseen; alilause, joka sisältyy osana lausekompleksiin eli alisteiseen yhdyslauseeseen; päälause on l., jota mikään toinen lause ei dominoi, sivulause taas sellainen, jota jokin toinen lause dominoi. Lause on yksinkertainen, kun siihen sisältyy vain yksi lause. Epätäydellinen (fragmentti) on kieliopillisesti vajaa lause; kvasilause taas sellainen, jolta puuttuu osa finiittisen lauseen piirteistä (esim. sm. partisiippirakenne)."\nHäkkinenK2007: "152 Perinteisen lauseopin mukaan lauseet voidaan jakaa toisaalta yksinäislauseisiin, toisaalta yhdyslauseisiin. Sekä yksinäis- että yhdyslauseista käytetään yhteistä nimitystä virke."
äännejärjestelmä%JK2009: "83, 93-94 Äännejärjestelmiä tutkivassa fonologiassa puolestaan halutaan selvittää, mitkä kielen äänteet ja äännepiirteet erottelevat merkityksiä eli mitkä ovat kielen foneemit ja kuinka ne voivat yhdistyä isommiksi rakenneyksiköiksi kuten tavuiksi tai sanoiksi. - - Yksittäiset äänteet eivät normaalisti erotu puheessa, vaan ne muodostavat yhtenäisen virran. Ihmisillä on kuitenkin kyky ja taipumus luokitella kuulemaansa ja erotella eri äänteitä toisistaan. Kielen äännejärjestelmä perustuu yksinkertaisesti sanottuna juuri näihin erotteluihin eli siihen, havaitseeko kieltä käyttävä ihminen eron äänteiden välillä ja onko havaittu ero ratkaiseva merkitysten erottamisen kannalta. "
alisteinen lause%KarlssonF2004: "173 Sivulauseet (alistetut lauseet, upotteet) voivat ensiksikin esiintyä ylemmän lauseen (matriisilauseensa, päälauseensa) aktanttina eli pakollisena määritteenä. Tällöin ne ovat erityisesti joko subjektina tai objektina."\nKFT1993: "Yhdyslauseissa on alisteinen rakenne, kun sivulause on adverbiaalina."\nJK2009: "171, 178-179 Yhdyslauseet voi jakaa kahteen pääryhmään, rinnasteisiin ja alisteisiin yhdyslauseisiin  – –.  – – Yhdyslauseita käytetään silloin, kun halutaan kuvata erillisten asiantilojen suhteita toisiinsa. Alisteisilla lauseilla esimerkiksi kommentoidaan tapahtumien samanaikaisuutta tai syy-seuraussuhteita (adverbiaalilauseet), luonnehditaan asiantilan osallistujien ominaisuuksia jonkin toisen asiantilan avulla (relatiivilauseet) tai sijoitetaan toiminnon kohteeksi olion sijaan jokin toinen toiminto (komplementtilauseet). Rinnasteisilla yhdyslauseilla, lauseketjut mukaan lukien, puolestaan kuvataan asiantilojen liittymistä toisiinsa tai niiden keskinäistä vaihtoehtoisuutta tai esitetään ne toisensa pois sulkevina. Molempia yhdyslausetyyppejä merkitään siteettömällä parataksilla konjunktioilla tai ei-finiittisillä (konverbit, partisiipit tai infinitiivit) ja joskus myös finiittisillä verbinmuodoilla."
duratiivisuus%HäkkinenK2007: "130 Tempuksen rinnalla ja usein myös morfologisesti siihen kietoutuneena esiintyy monissa kielissä aspekti. Termiä käytetään useassa, toisistaan jonkin verran poikkeavassa merkityksessä. Sillä voidaan tarkoittaa eräänlaista puhujan näkökulmaa, josta puheena olevaa tekemistä tarkastellaan. Imperfektiivisestä ('loppuun suorittamattomasta') tai duratiivisesta ('jatkuvasta') aspektista on kysymys silloin, kun tekemistä ajatellaan jatkuvana toimintana ja tarkastellaan sen sisäistä kestoa. "
episteeminen modaalisuus%KarlssonF2004: "228 Keskeisiä tekijöitä ovat myös esitetyn tiedon varmuusaste, josta modaalisuuden tutkimuksessa käytetään yleisnimeä episteemisyys – –."\nJK2009: "154-156 Episteeminen (eli tietoa koskeva) modaalisuus ilmaisee asiaintilan varmana, todennäköisenä, mahdollisena tai mahdottomana. Kyse on siis puhujan näkemyksestä siitä, miten todennäköinen asiaintila on. "\nHäkkinenK2007: "184 Termiä modaliteetti käytetään toisaalta myös suppeammassa merkityksessä, jolloin sen alalajeista episteeminen modaliteetti viittaa tiedon varmuusasteeseen (''Hän saattaa/voi lähteä, Hän ehkä lähtee''), - - "
essentiaalinen verbijohdos%KFT1993: "denominaalinen verbi, joka ilmoittaa sinä, sellaisena olemista tai toimimista, kuin kantasana ilmaisee, esim. ''isännöidä, jänistää, vihertää''."
intensionaalinen verbi%KFT1993: "intensionaalisten (modaalisten) kontekstien ominaispiirteitä on, että samanviitteiset ilmaukset eivät niissä aina ole korvattavissa toisillaan. Esim. ''Auli luulee, että hänen naapurinsa on kauppias'' voi olla tosi, mutta ''Auli luulee, että kirjailija Erä-Hurme on kauppias'' silti epätosi, vaikka Aulin naapuri onkin kirjailija E. Intensionaalisia ilmauksia ovat mm. ''tietää, luulla, voida, täytyä; välttämättä; koska; hinta''. I:na voidaan tarkastella myös tempuksia. Intensionaalisten käsitteiden semantiikkaa on viime aikoina kehitelty ns. mahdollisten maailmojen semantiikassa."
intransitiiviverbi%KarlssonF2004: "159 – – ovat perinteisen verbiluokituksen mukaan molemmat intransitiivisia eli objektittomia."\nKFT1993: "perinteisessä kieliopissa verbi, joka ei voi saada objektia. Esim. englannissa voidaan myös puhua ns. pseudointitransitiivisesta verbityypistä: verbin objektin voi jättää pois, jolloin merkitys muuttuu intransitiivis-refteksiiviseksi, esim. ''the boy moved a stone the boy moved'' ‘liikkui’ ''he sells many books — the books sell well'' ‘myyvät, menevät hyvin kaupaksi’."\nHäkkinenK2007: "147 Kaikkiin verbeihin ei tällaista toiminnan kohdetta [objektia] luontevasti voi liittää, sillä verbin ilmaisema toiminta saattaa olla luonteeltaan sellaista, ettei se varsinaisesti kohdistu mihinkään. Verbit onkin tapana jakaa tämän perusteella transitiivisiin (=saavat objektin) ja instransitiivisiin (eivät saa objektia). "
ketjusana%KarlssonF2004: "87 Sanastatukseltaan rajatapauksia ovat seuraavankinkaltaiset syntagmat, ketjuyhdyssanat (Varantola 1984): ''man-in-the-street'' 'kadun mies', ''Boeing 737 -kone'', ''rock - ja elokuvaympyrät''. Nämä ovat lauseen, lausekkeen ja sanan rajatapauksia. "
lause%KarlssonF2004: "120 Lause on kieliopin eli kielen rakenteellisen jäsentymisen laajin yksikkö. – – Täydellinen, minimaalinen lause koostuu tyypillisesti finiittiverbistä ja siihen liittyvistä nominaalisista jäsenistä, joita yleensä on ainakin yksi."\nKFT1993: "1) (J. Lyons) kieliopillisen deskription laajin yksikkö: sen rakenneosien välillä voidaan osoittaa distribuutiorajoituksia ja keskinäisiä riippuvuussuhteita, mutta se ei voi kuulua distribuutioluokkaan. 2) (A. Meillet) sellaisten artikulaatioiden kokonaisuus, joita kieliopilliset suhteet liittävät toisiinsa ja jotka ovat itseriittoisia, mistään muusta kokonaisuudesta riippumattomia. 3) (A. Nehring) sana tai sanayhdistelmä, jolla puhuja esittää jonkin asiaintilan, viitatakseen siihen. 4) (L. Bloomfield) itsenäinen kielellinen muoto, joka ei kuulu minkään kieliopillisen konstruktion kautta osana laajempaan kielelliseen muotoon. 5) (Dionysios Traakialainen 2. vs.eKr.) sellainen sanojen yhdistelmä, joka muodostaa kokonaisen ajatuksen (perinteisen kieliopin määritelmä). 6) F. de Saussuren mukaan lause on puhunnan (parole) yksikkö, lausekaavat kielen (langue). Tässä lause = äännös, ilmaus. J. Lyons on täsmentänyt tätä periaatteellista eroa: lausumat (utterances) ovat katkelma puhunnosta, jota kielenpuhujat tuottavat kielen muodostamien elementtien ja sääntöjen määrittämista tauseista. Lause taas kieliopillisena yksikkönä olisi täten abstraktinen entiteetti, jonka puitteissa kielentutkija selvittää ilmauksen osien väliset distribuutiosuhteet. 7) sen mukaan, miten lause suhtautuu toisiin, se voidaan edelleen luokitella näin: itsenäinen l. joka voi esiintyä kontekstista irrallisena; osal., joka sisältyy lauseliittoon (compound sentence) eli rinnasteiseen yhdyslauseeseen; alilause, joka sisältyy osana lausekompleksiin (complex sentence) eli alisteiseen yhdyslauseeseen; päälause on l., jota mikään toinen lause ei dominoi, sivulause taas sellainen, jota jokin toinen lause dominoi. Lause on yksinkertainen, (simplex), kun siihen sisältyy vain yksi lause. Epätäydellinen (fragmentti) on kieliopillisesti vajaa lause; kvasilause taas sellainen, jolta puuttuu osa finiittisen lauseen piirteistä (esim. sm. partisiippirakenne). "\nJK2009: "76, 134 Syntaksin eli lauseopin alaan taas kuuluu se, miten sanoja yhdistellään toisiinsa lausekkeiksi, lauseiksi ja yhdyslauseiksi. – – Yhtä asiaintilaa (olemista, toimintaa, tapahtumaa) voidaan kuvata yksinkertaisella peruslauseella.  – –  "
lausetyyppi%KFT1993: "1) perinteisessä kieliopissa lauseet jaettiin tyyppeihin a) sen mukaan, millainen niiden funktio oli puhetilanteessa, siis esim. kysymys-, väite- ja käskylauseisiin, tai b) sen mukaan miIlainen niiden yleisrakenne oli eli sisältyikö lauseeseen toisia, siis yksinäis- ja yhdyslauseet. 2) L. Bloomfield teki perusjaon a) epätäydelliset lauseet (minor sentences), esim. huudahdukset yms., b) täydelliset lauseet (full sentences). Nämä voivat jakautua alatyyppeihin eri tavalla eri kielissä sen mukaan montako puhetilanteessa esiintyvää funktiota kielessä on saanut kategoriavastineen, esim. tagalogissa tyyppejä on intransit., semitransit., transitiivinen ja ekvatiivinen, menominissa ekvationaalinen, narratiivinen ja negatiivinen. 3) transformaatiokieliopissa aluksi aktiivinen väitelause oli perustyyppi (ydinlause), josta muut johdettiin transformaatioiden avulla; sittemmin postuloitiin syvärakenteeseen eri tyyppien johtamista varten erilaisia tunnusmorfeemeja Q = kysymyslause, Neg = kieltolause jne. Tämän edelleen kehittymänä on ns. abstraktin syntaksin > performatiiviverbi, esim. lause ''Mene ulos!'' edellyttää allaolevaa lähtömuotoa ''minä käsken sinua [sinä menet ulos]''."
lekseemi%KarlssonF2004: "187 Juoksevan tekstin sananmuotoesiintymät, graafiset tai fonologiset sanat, on erotettava leksikaalisista sanoista eli lekseemeistä, joka on yhteen kuuluvien sananmuotoesiintymien luokka."\nKFT1993: "sanan kaikki taivutusmuodot käsittavä abstraktio, esim. sanakirjan hakusana sana (Penttilä)"\nJK2009: "122 Samaa ilmiötä voi tarkastella myös lekseemin käsitteen näkökulmasta, sillä lekseemiksi kutsutaan sellaista muotojen joukkoa, jossa kaikki muodot viittaavat samaan kielenulkoiseen todellisuuteen mutta eroavat toisistaan sillä perusteella, missä ympäristöissä niitä voisi käyttää. Esimerkiksi muodot ''muutti, muuttavinaan, muutat'' ja ''muuttaen'' ovat kaikki yhden ja saman lekseemin ilmiasuja ja kuuluvat siten sen paradigmaan. Sanakirjasta lekseemi löytyy yhteisesti sovitun muodon perusteella. Substantiivien perusmuoto ja samalla hakumuoto on usein yksikön nominatiivi, mutta verbeillä tällaista yksiselitteistä perusmuotoa ei ole, vaan esimerkiksi suomessa kaikkia edellä mainittuja muotoja eli koko lekseemiä edustaa niin sanottu A-infinitiivi ''muuttaa'', kun taas latinan sanakirjassa muuttamista merkitsevä verbi esiintyy yksikön ensimmäisen persoonan muodossa ''migro'' 'muutan'. Paradigmoista puhuttaessa näkökulma on taivuttamisessa, lekseemistä puhuttaessa taas sanassa ja sen suhteessa tarkoitteeseensa."\nHäkkinenK2007: "137 Kun puhutaan lekseemistä, ajatellaan sanaa sanaston tai sanakirjan yksikkönä. Koska monissa kielissä sanat esiintyvät useissa eri muodoissa, kieltä kuvattaessa lekseemin edustajaksi on käytännöllistä valita jonkinlainen perusmuoto."
määritysyhdyssana%KFT1993: "rakenne, jossa substantiiviin tai adjektiiviin liittyy sitä määrittävä toinen substantiivi tai adjektiivi taikka adverbi, esim. ''kevättalvi, jalokivi, olemassaolo''."
parenteesi%KFT1993: "täyteilmaukset, jotka esiintyvät etupäässä lauseen keskellä, joskus lopussakin, ja jotka modifioivat sanottua pikemminkin kuin antavat tietoa puhujan mielentilasta. Esim. ''hän on, ikävä kyllä, hieman saamaton''. ''Lehtimiesten kanssa olin aina pärjännyt melko hyvin, ajattelin''. Urmson on luetellut joukon verbejä, joita käytetään täten, esim. ''tietää, huomata, uskoa, arvella; Ulkona hämärsi, huomasi Maija''. Useat verbeistä ovat korvattavissa adverbi-ilmauksella."
pluskvamperfekti%KarlssonF2004: "228 Usein tempuksia ilmaistaan syntagmoilla, tällöin puhutaan perifrastisista tempuksista. Perfektissä (''on tullut'') tarkastellaan mennyttä tekemistä nykyhetkestä käsin, pluskvamperfektissä (''olin tullut'') menneen ajan tekemistä jostakin menneen ajan hetkestä käsin. "\nJK2009: "154 Pluskvamperfekti taas on menneen ajan perfekti (lat. ''plus quam'' 'enemmän kuin'), joka ilmaisee ennen menneen ajan hetkeä päättynyttä tekemistä, joka on menneen ajan hetkellä relevantti: ''Olin tehnyt läksyt ja sain lähteä ulos''."
possessiivikongruenssi%KarlssonF2004: "165 Possessiivikongruenssilla tarkoitetaan, että omistaja on kontrolloijana ja omistettava kohteena: ''minun kirja+ni'' – ''sinun kirja+si'' – ''hänen kirja+nsa'', jne."
rajageminaatio%KFT1993: "eräiden sananloppuisten suomen kielen historiassa esiintyneiden konsonanttien (tav. k) tilalla nykykielessä esiintyvien ilmiöiden morfofonemaattinen yhteisnimitys, oik. erään morfofon. säännön nimitys. Oikeinkirjoituksessa j :ta ei osoiteta, mutta puhutussa kielessä se toteutuu seuraavasti: 1) mikäli ko. sana esiintyy absoluuttisessa lopussa, j:lla on 0-edustus; 2) kun kadonneeseen konsonanttiin päättyvää sanaa seuraa konsonanttialkuinen sana, jälk. sanan alkukonsonantti kahdentuu, esim. ''anna tänne!'' [annattänne], 3) kun jälk. sana alkaa vokaalilla, j. toteutuu usein geminoituneena laryngaaliklusiilina, esim. ''anna olla!'' [anna olla]. Aikaisemmin on j:sta käytetty mm. seuraavia nimityksiä: (loppu)aspiraatio, loppuhenkonen, joskus myös jäännösliittymä. Uusia, vielä vakiintumattomia nimityksiä ovat loppukahdennus, alkuhahdennus, rajakahdennus. — Usein on myös arveltu, että j. toteutuisi myös tauon edellä, esim. ''anna!'' [anna’], mutta kysymyksessä lienee nykykielen kannalta vain teoreettinen fiktio, jolla ei ole puheessa fysikaalisia vastineita. Tällaisista j:ista on käytetty nimityksiä (jäännös)katke, eroke."
substantiivilauseke%KarlssonF2004: "132 Lausekkeista nominilauseke eli NP on yleisin. Kielen leksikon sanoista nimittäin suurin osa on substantiiveja (vrt. engl. noun). Kielenkäytössäkin suurin osa sanaesiintymistä on substantiiveja. NP on lausekkeista monimuotoisin,  sillä on eniten rakenteellisia vaihtoehtoja. "\nJK2009: "120 Substantiivilauseke on konstruktio, jonka keskiössä eli pääsanana on substantiivi mutta johon kuuluvat lisäksi substantiiviin liittyvät määritteet, kuten artikkeli, lukmäärää ilmaiseva numeraali, omistusta ilmaiseva sana tai adjektiivi."
summayhdyssana%HäkkinenK2007: "142 Enimmissä yhdyssanoissa osat ovat sillä tavalla eriarvoiset, että niistä toinen on selvästi perusosa, toinen määriteosa. Tämän tyypin yhdyssanoja nimitetään determinatiivisiksi. Näiden vastakohtana ovat rinnasteiset eli kopulatiiviset yhdyssanat, joissa osat ovat samanarvoiset (''maailma'', ''suomalais-ugrilainen''). "
taivutustyyppi%KarlssonF2004: "109 Saman sanaluokan sanat jakaantuvat usein alaryhmiin siten, että eri alaryhmillä on niille ominaiset päätteet, jotka eivät välttämättä esiinny muissa alaryhmissä. Eri alaryhmiin kuuluvilla lekseemeillä on siten (kokonaan tai osittain) eri eksponentit samaa morfosyntaktista piirrettä ilmaisemassa. Alaryhmälle tyypillinen affiksien sarja määrittelee tietyn taivutustyypin tai taivutusluokan. Substantiivien taivutusluokista puhutaan usein klassisten kielten esikuvien mukaisesti deklinaatioina ja verbien taivutusluokista konjugaatioina. Latinan substantivien viisi deklinaatiota ovat tässä mielessä taivutustyyppejä."
teelisyys%KarlssonF2004: "227 On monenlaisia merkitysaspekteja, joita usein on vaikea erottaa toisistaan. – – Ero teelinen / ateelinen perustuu tekemisen tuoksellisuuteen. Tappamisen kohdalla ratkaiseva tulos on kuoleman tulo. Suomen objektin sijamerkintä ilmaisee eron teelinen / ateelinen sellaisissa tapauksissa kuin: (a) Kuningas ampui ''fasaani+n'' (teel.) / ''fasaani+a'' (ateel.) konekiväärillä."
teemapaikka%KarlssonF2004: "245 Jos jonkin konstituentin tarkoite puhujan arvion mukaan on vastaanottajalle tuttu esimerkiksi siksi, että se on juuri mainittu, puhuja todennäköisesti sijoittaa tämän konstituentin teemapositioon, joka normaalisti on lauseen alussa (mahdollisten konjunktioiden jäljessä).  "
transitiiviverbi%KFT1993: "perinteisen kieliopin mukaan verbi, jonka ilmaisema toiminta “siirtyy” teon suorittajasta sen kohteeseen. Muodollisemmin määriteltynä tr. verbi on sellainen, joka voi saada akkusatiiviobjektin."
täydennysjakauma%KarlssonF2004: "64 Jos kahdesta äänteestä ei löydy yhtään minimiparia, ja molemmat esiintyvät vain ympäristössä, missä toinen ei esiinny, äänteet ovat täydennysjakaumassa eli komplementaarisessa distribuutiossa."\nKFT1993: "mikäli jokin kielen elementti, esim. äänne [x] esiintyy kontekstissa, jossa toinen äänne [y] ei milloinkaan voi esiintyä, sanotaan [x]:n ja [y]:n olevan keskenään komplementaarisessa distribuutiossa. Esim. saksan ich-äänne esiintyy vain etuvokaalien ja morfeemirajan jälkeen, missä ach-äänne ei milloinkaan voi esiintyä. Komplementaarista distribuutiota käytetään yleensä yhtenä (ei kuitenkaan ainoana) perusteena, kun katsotaan kahden tai useamman äänteen kuuluvan samaan foneemiin (olevan saman foneemin variantteja eli allofoneja), vastaavasti toimitaan morfeemin allomorfeja luokiteltaessa. Toinen ei-kontrastiivinen distribuutio on vapaa vaihtelu."\nJK2009: "96 Samankaltainen ja maailman kielissä varsin tavanomainen ilmiö esiintyy muun muassa koreassa, jossa osalla konsonanteista on soinniton ja soinnillinen allofoni, jotka ovat äänneympäristön määräämässä täydennysjakaumassa: soinnillinen allofoni esiintyy vokaalien ympäröimänä ja soinniton muualla."\nHäkkinenK2007: "64 --  Vaihtelu ei siis ole tärkeä systeemin kannalta vaan se on automaattinen, systeemistä johtuva. Samaa kielen systeemin kuuluvaa äänneyksikköä eli foneemia voi puheen tasolla olla vastaamassa useita eri äännöksiä, variantteja eli allofoneja. Allofonien esiintymisympäristöt täydentävät toisiaan, eli ne ovat keskenään täydennysjakaumassa eli komplementaarisessa distribuutiossa. "
yhdyslause%KarlssonF2004: "121 Upotettuja lauseita sisältävät lauseet ovat yhdyslauseita."\nKFT1993: "sellainen lause,johon kuuluu useampia jäsenlauseita. Y. voi olla joko 1) lausekompleksi (complex sentence), jolloin siihen kuuluu päälause ja yksi tai useampia sivulauseita, tai 2) lauseliitto (compound sentence), jolloin osalauseet liittyvät toisiinsa rinnasteisesti. Näiden kahden yhdistelmät ovat edelleen mahdollisia."\nHäkkinenK2007: "152 Perinteisen lauseopin mukaan lauseet voidaan jakaa toisaalta yksinäislauseisin, toisaalta yhdyslauseisiin. Sekä yksinäis- että yhdyslauseista käytetään yhteistä nimitystä virke."
yksipersoonainen verbi%KarlssonF2004: "113 Yksipersoonaisiksi sanotaan verbejä, jotka taipuvat vain yhdessä persoonassa, yleensä monikon kolmannessa: suomen ''sata+a, aivastutta+a, täyty+y'', vrt. ''*sada+n, *aivastuta+n, *täydy+n''."\nKFT1993: "verbi, jolla voi olla vain 3. persoonan muotoja, esim. ''täytyy, aivastuttaa, kaduttaa, (hammasta) särkee'';''(meri) aaltoilee''."
