käsite%teksti
rataseläimet%BS2001:"rataseläimet, wheel animals, rotifers, Rotifera (Rotatoria), eläinkunnan pääjakso (aikaisemmin viety omana luokkana lieriömatojen pääjaksoon); käsittää mikroskooppisen pieniä, usein makeissa vesissä joko yksittäin tai yhdyskunnissa vapaasti eläviä eläimiä; jotkin ovat kiinni istuvia. Rataseläimillä on valeruumiinontelo ja suuta ympäröivä ripsien reunustama rataselin (corona); tunnetaan noin 1800 lajia, jotka jaetaan kolmeen luokkaan: Seisonidea, Bdelloidea (Suomessa noin 50 lajia) ja Monogonata (Suomessa noin 380 lajia). Rataseläimiä on runsaasti mm. planktoneliöstössä."
Rathken tasku%BS2001:"Rathken tasku, Rathke’s pouch (Martin Rathke, 1793-1860), selkärankaisten alkion suuontelon (stomodaeum) katon taskumainen painanne, josta irtautuneesta soluryhmästä kehittyvät aivolisäkkeen etu- ja välilohko (adenohypofyysi)."
sileälastaiset%BS2001:"Ratitae (lat. ratis = lautta), sileälastaiset."
rauhasmaha%BS2001:"rauhasmaha, proventriculus, mon. proventriculi, linnuilla mahalaukun paksu- ja pehmeä-seinäinen alkuosa lihasmahan eli kivipiiran edessä. Seinämissä on runsaasti suolahappo- ja pepsiinipitoista rauhasnestettä erittäviä rauhasia; toimii ruuan varastoimis- ja pehmentämispaikkana. Vrt. kupu; ks. ruuansulatuskanava."
rauskukalat%BS2001:"rauskukalat, rays, skates, Rajiformes, rustokaloihin kuuluva lahko, jonka lajit elävät valtamerten pohjilla syöden pohjaeläimiä. Rauskujen ruumis on litistynyt, usein pituuttaan leveämpi ja pyrstö pitkä, siimamainen; rintaevät kookkaat, sen sijaan selkä- ja peräevät ovat pienet tai puuttuvat kokonaan. Lahko käsittää noin 315 lajia."
ravinnonottopolyyppi%BS2001:"ravinnonottopolyyppi, feeding polyp, gastrozooid, polttiaiseläimiin kuuluvilla runkokun-tapolyypeillä esiintyvä polyyppityyppi, joka on erikoistunut ravinnonpyyntiin ja sulattamiseen ja jolle on ominaista putkimainen, pullomainen tai maljakkomainen vartalo sekä lonkeroiden ympäröimä suuaukko. Syn. gastrotsooidi, hydrantti; vrt. daktylotsooidi, gonotsooidi."
ravintokouru%BS2001:"ravintokouru, endostyle, endostyyli."
ravintorakkula%BS2001:"ravintorakkula, food vacuole, alkueliöiden solunsisäinen, ravintopartikkeleita sisältävä rakkula, joka toimii ruuansulatusorganellina (ks. organelli); sen toiminta perustuu lysosomien toimintaan. Syn. ravintovakuoli; ks. fagosytoosi."
ravitsemuskalvo%BS2001:"ravitsemuskalvo, allantochorion, ks. alkiokalvot."
ravunkivet%BS2001:"ravunkivet, gastroliths, äyriäisten kuvun molemmin puolin varsinkin ennen kuorenvaihtoa esiintyvät kalkkirakkulat, joihin kalsium kerääntyy kuoresta ennen sen vaihtoa ja joista se taas erittyy ja kovettaa uuden kuoren; syn. gastroliitit, kalkkikivet."
rectum%BS2001:"rectum, mon. recta, amer. rectums (engl., lat., rectus = suora), peräsuoli (intestinum rectum); rectalis, peräsuoleen liittyvä, rektaalinen."
redia%BS2001:"redia, mon. rediae (Francesco Redi, 1626-97), useimpien tiehytmatojen kolmas toukkavaihe, jolla on nielu ja pussimainen suoli sekä takapäässä jalkamaiset ulokkeet. Rediasta kehittyy partenogeneettisesti kerkaria. Vrt. metakerkaria, mirasidia, sporokysta."
refleksi%BS2001:"refleksi, reflex (lat. refl exus < refl ectere = taivuttaa takaisin), heijaste. Aistinhermon ärtymisestä (ärsyttämisestä) alkava tietyn hermoradan ja siihen liittyvän efektorin automaattinen toi-minta, joka voi tapahtua yhden elimen tasolla (yksittäinen lihas tai yksittäinen rauhanen) tai laajempien elinsysteemien tasolla (esim. verenkierron ja ruuansulatuskanavan refleksit) tai koko eläimen käyttäytymisen tasolla (refleksikäyttäytyminen). Refleksit toimivat sekä tahdosta riippuvaisen hermoston alueella että autonomisen hermoston, kuten erityksen, sydänlihaksen ja sileiden lihasten säätelyssä. Yleensä refleksit ovat tahdosta riippumattomia ja luonteeltaan stereotyyppisiä, samanlaisina toistuvia. Refleksin perusmekanismina on refleksikaari, joka muodostuu keskushermostoon päin tuovasta aistinhermoradasta ja toisaalta keskushermostosta efektoriin, kuten poikkijuovaisiin lihaksiin, vievästä liikehermoradasta (yksi aistinhermosolu ja liikehermosolu, monosynaptinen refl eksikaari); edellisten välissä voi olla yksi tai useampia välittäviä hermosoluja, välineuroneja (polysynaptinen refl eksikaari). Autonomisen hermoston reflekseissä keskushermostosta vievä hermorata kulkee vastaavasti sileihin lihaksiin tai rauhasiin. Refleksin toiminnan aloittaa tietyn aistimen reagoiminen ärsykkeeseen. Ärsytystila leviää hermoimpulsseina aistinhermosyytä pitkin keskushermostoon, josta se mahdollisten välineuronien kautta siirtyy liikehermoa tai autonomista hermosyytä pitkin kohde-elimeen. Ks. refleksiliikkeet."
refleksiliikkeet%BS2001:"refleksiliikkeet, reflex movements, motor reflexes, liikerefleksit; tahdosta riippuvan eli somaattisen hermoston hermottamien poikkijuovaisten lihasten refleksejä. Venytysrefleksin (esim. polviheijaste) refleksikaari alkaa lihaksen lihaskäämistä. Lihaksen venyessä ärsytystila leviää lihaskäämiin liittyvää aistinhermoa pitkin keskushermostoon, josta edelleen takaisin ko. lihakseen aiheuttaen sen supistumisen. Refleksin välittää vain kaksi hermosolua, yksi aistin- ja yksi liikehermosolu, joista muodostuu monosy-naptinen refleksikaari. Koukistusrefleksi alkaa kipureseptorien ärsytyksestä, ja tasapainorefleksit alkavat tasapainoaistimista. Näiden refleksikaareen kuuluu useampia hermosoluja (polysynaptiset refl eksit). Refleksiliikkeet ovat tärkeitä lihasjänteyden ja tasapainon säätelyssä sekä erilaisten vahingollisten ärsykkeiden välttämisessä, tasalämpöisillä eläimillä myös lihasvärinän ylläpidossa (ks. lämmönsäätely). Laajemmin käsitettynä refleksiliikkeisiin voidaan lukea myös sileiden lihasten refleksit, autonomiset refleksit, joiden toimintaa säätelee autonominen hermosto: esim. silmän pupillarefleksi, joka säätelee mustuaisen kokoa valon voimakkuuden mukaan. Jotkin refleksiliikkeet, kuten ulostus-ja oksennusrefleksit, sisältävät sekä somaattisen että autonomisen hermoston osarefleksejä."
rehu%BS2001:"rehu, forage, eläimiä varten kasvi- ja eläinmateriaalista valmistettu ruoka; esim. eläinrehut (esim. maito- ja kalarehut) sekä erilaiset kasvirehut, kuten kasvivalkuais-, vilja-, heinä- ja olkirehut sekä tuorerehut. Ks. rehukasvit."
reisiluu%BS2001:"reisiluu, femur, mon. femora, femur; ks. raaja."
reisirengas%BS2001:"reisirengas, trochanter, hyönteisten ja hämähäkkieläinten raajan toinen jaoke lonkan ja reiden välissä."
rektaalikidukset%BS2001:"rektaalikidukset, rectal gills, eräiden selkärangattomien, kuten joidenkin sudenkorentojen toukilla peräsuolen seinämät ovat erikoistuneet hengityselimiksi ja ovat tärkeitä ionisäätelyssä."
rektaalirauhaset%BS2001:"rektaalirauhaset, rectal glands, peräsuoleen liittyvät rauhaset; esim. meritähtien suolen takaosaan liittyvä rauhaspari tai joidenkin meressä elävien alkeellisten kalojen, kuten haikalojen ja rauskujen, suolen takaosassa oleva suolarauhanen."
relaksaatio%BS2001:"relaksaatio, relaxation (lat. relaxatio = höltyminen), lihasten veltostuminen; rentoutuminen."
relaksiini%BS2001:"relaksiini, relaxin, nisäkkäiden keltarauhasesta, kohdusta, maitorauhasista ja istukasta erittyvä hormoni (polypeptidi), joka raskauden aikana laajentaa synnytysteitä höllentämällä lantiositeitä. Sitä erittyy muinakin aikoina, mutta sen toimintaa ei tunneta. Koirailla relaksiinia erittyy eturauhasesta siittiönesteeseen, jossa se todennäköisesti tehostaa siittiöiden liikuntakykyä ja tunkeutumista munasoluun."
REM-uni%BS2001:"REM-uni, REM sleep, rapid-eye movement sleep, unennäkövaihe; ks. uni."
renaalinen%BS2001:"renaalinen, renal (lat. ren = munuainen), munuaiseen liittyvä."
renettisolu%BS2001:"renettisolu, renette (lat. ren = munuainen), joidenkin sukkulamatojen kookas ja erikoistunut rauhassolu, jolla on eritystehtäviä ja josta lähtee lyhyt eritystiehyt; yleensä madolla on vain yksi tai kaksi renettisolua, jotka sijaitsevat valeruumiinontelon vatsapuolella lähellä nielua."
rengaskanava%BS2001:"rengaskanava, ring canal, circular canal, 1. polttiaiseläinten gastrovaskulaarijärjestelmään ja piikkinahkaisten vesiputkilostoon liittyvä tiehyt, joka meduusoilla kulkee tiiviisti umbrellan reunan myötäisesti, sen sijaan piikkinahkaisilla se on madreporilevyn alla suolen ja ruokatorven ympärillä; vrt. sädekanava, kivikanava; 2. perinnöllisyystieteessä eläimillä meroistisessa munarauhasessa tavattavia solujenvälisiä solulimasiltoja, jotka yhdistävät syöttösolut oosyyttiin (kehittyvä munasolu)."
reniini%BS2001:"reniini, renin, angiotensinogeeniä (ks. angiotensiini) pilkkova entsyymi (EC 3.4.99.19), joka on osa suurempaa, munuaisen toimintaa säätelevää reniini-angiotensiinijärjestelmää; ks. jukstaglomerulaarielin."
renniini%BS2001:"renniini, rennin, nisäkkäiden poikasten mahan hydrolyyttinen entsyymi, EC 3.4.23.4; pilkkoo spesifisesti maidon kaseiinia (liukoinen kaseiini) liukenemattomaksi parakaseiiniksi, joka reagoi kalsiumin kanssa muodostaen juoksettuneen maidon (kokkarejuuston). Juuston juoksutinentsyymiksi renniiniä saadaan vasikan juoksutinmahasta, nykyään myös geenitekniikkaa käyttäen tietyistä bakteereista. Renniiniä on myös hyönteissyöjäkasveissa. Syn. kymosiini (etenkin meijeriteollisuudessa käytetty nimi)."
Renschin lait%BS2001:"Renschin lait, Rensch’s laws (Bernhard Rensch, 1900-90), teoria, jonka mukaan 1) kylmien ilmastovyöhykkeiden nisäkäs- ja linturoduilla on suuremmat poikueet ja munapesyeet kuin saman lajin lämpimien alueiden roduilla; 2) linnuilla on lyhyemmät siivet (ns. siipisääntö) ja nisäkkäillä lyhyemmät ja ohuemmat karvat lämpimillä ilmastoalueilla; 3) kylmien alueiden maakotiloroduilla on ruskeat ja lämpimien alueiden kotiloilla vaaleat kuoret; 4) kotilon kuoren paksuus on suoraan verrannollinen auringonsäteilyn voimakkuuteen ja ympäristön kos teusolosuhteisiin. Vrt. Allenin sääntö, Bergmannin sääntö, Glogerin sääntö; ks. maantieteellinen muuntelu."
reobaasi%BS2001:"reobaasi, rheobase, threshold voltage (kreik. rheos = virta, basis = perusta), ärtyvien solujen ja kudosten tutkimuksessa käytetty sähköfysiologinen suure: voimakkuudeltaan pienin mahdollinen sähköärsyke, joka saa aikaan solun tai elimen, kuten lihaksen, reagoinnin. Elimen rea-gointiherkkyyttä kuvaa myös kronaksia, joka on sähköisen ärsytyksen pienin mahdollinen kesto, jolla elin saadaan ärtymään, kun ärsytyksen voimakkuus on reobaasiarvo kerrottuna kahdella. Reobaasi ilmoitetaan yleensä voltteina (tai millivoltteina), kronaksia millisekunteina."
reoksigenaatio%BS2001:"reoksigenaatio, reoxygenation (lat. re-= takaisin, oxygenium = happi), hapen palaaminen kudokseen esim. verisuonten avautuessa oltuaan jonkin aikaa sulkeutuneena (tai suljettuna). Tässä tilanteessa muodostuu runsaasti vapaita radikaaleja (ks. happiradikaalit), jotka voivat vahingoittaa kudosta."
reotaksia%BS2001:"reotaksia, rheotaxis (kreik. rheos = virta, taksis = järjestys), virtauksen, tavallisesti vesivirran aikaansaama eläimen suuntausliike eli taksia."
reseptoripotentiaali%BS2001:"reseptoripotentiaali, receptor/generator potential, aistinreseptorissa ärsytyksestä syntyvä sähköjännitteen muutos, joka tietyn suuruisena laukaisee aistimeen liittyvässä hermosyyssä aktiopotentiaalin. Reseptoripotentiaali on pieni verrattuna aktiopotentiaaliin; koko vaihtelee ärsykkeen voimakkuuden ja aistinreseptorityypin mukaan millivoltista kymmeniin millivoltteihin. Se syntyy ärsykkeen aiheuttamasta solukalvon paikallisesta ioniläpäisevyyden muutoksesta ja heikkenee nopeasti levitessään solukalvoa pitkin. Syn. generaattoripotentiaali. Vrt. eksitoiva postsynaptinen potentiaali."
rete%BS2001:"rete (lat.), rete, mon. retia, verkko, erityisesti verisuoniverkko; esim. 1. rete cutaneum, ihon verisuoniverkko (valtimoverkko verinahan alla); 2. rete testis/Halleri, kiveksen verkko; 3. rete mirabile, ihmeverkko; yleensä valtimo- tai laskimosuoniverkko, joka muodostuu suonen jakautuessa moneen haaraan, jotka yhdistyvät verkkorakenteen toisessa päässä uudelleen yhdeksi suoneksi. Se toimii esim. kaikilla selkärankaisilla munuaiskeräsissä ja useilla, etenkin tasalämpöisillä eläimillä lämmönvaihti mena (countercurrent system) erityisesti raajoissa. Kuumilla aroilla elävillä sorkkaeläimillä sellainen on päänvaltimoverkko (carotid rete), joka nenäontelossa jäähdyttää aivoihin menevää verta; useilla linnuilla vastaavasti on samaa tarkoitusta palveleva rete mirabile ophthalmi-cum, joka sijaitsee silmän läheisyydessä. Joidenkin kalojen, kuten tonnikalan, ihonalaisessa kudoksessa on lämmönvaihtimena ihmeverkko, jonka avulla kala voi ylläpitää sisäistä lämpötilaansa paljon ympäristön lämpötilaa korkeampana (esim. tonnikala noin 10 °C). Myös monilla selkärangattomilla, kuten merimakkaroilla, on vastaavanlaisia verkkorakenteita suonistossa."
retikulaariformaatio%BS2001:"retikulaariformaatio, reticular formation (lat. formatio reticularis), aivoverkosto."
retikuliini%BS2001:"retikuliini, reticulin, proteiinikompleksi, josta sidekudoksen verkkosäikeet (retikuliinisäikeet) koostuvat; sitä tuottavat sidekudoksen retikulumsolut. Retikuliini muodostuu kollageeni III:n liittyessä tiettyihin glykoproteiineihin ja proteoglykaaneihin."
retikuloendoteliaalijärjestelmä%BS2001:"retikuloendoteliaalijärjestelmä, reticuloendothelial system, RES, selkärankaisten useissa elimissä sijaitsevien syöjäsolujen, kudosmakrofagien (ks. makrofagit) kokonaisuus, jonka solut poistavat vieraita hiukkasia verestä ja imunesteestä. Alun perin luuytimestä peräisin olevat järjestelmän solut siirtyvät monosyytteinä verenkiertoon, josta niitä siirtyy kudosmakrofageiksi eri elinten verkkomaiseen sidekudokseen (retikulaarinen sidekudos) ja verisuonionteloiden, sinusoidien, pintakudokseen eli endoteeliin. Erityisesti niitä on pernassa ja muissa imukudoksissa, maksassa (Kupfferin solut), keuh-koissa (alveolaariset makrofagit), luissa (osteoklastit, retikulumsolut) ja hermokudoksessa (mikroglia). Termi mononukleaarinen fagosyyttijärjestelmä (mononuclear phagocyte system, MPS) sisältää sekä retikuloendoteliaalijärjestelmän solut että veren monosyytit. Ks. fagosytoosi."
retikulosyytti%BS2001:"retikulosyytti, reticulocyte (kreik. kytos = ontelo, solu), nisäkkäiden punasolun nuoruusmuoto luuytimessä; siinä ribosomaalinen materiaali (ks. ribosomi) värjäytyy verkkomaisena rakenteena. Veren punasoluista retikulosyyttejä on yleensä muutaman prosentin verran (ihmisellä noin 5 %). Niiden määrän lisääntyminen veressä tunnetaan nimellä retikulosytoosi."
retikulosyyttilysaatti%BS2001:"retikulosyyttilysaatti, reticulocyte lysate, uute, jota saadaan punasolujen (tavallisesti kaniinin) esiasteista eli retikulosyyteistä ja käytetään apuna proteiinien syntetisoimisessa in vitro."
retikulumsolu%BS2001:"retikulumsolu, reticulum/reticular cell, selkärankaisten verkkomaisen sidekudoksen kiinteä, vain vähän erilaistunut haarainen solutyyppi, joka muistuttaa sidekudoksen fibroblasteja siten, että se tuottaa soluväliainetta, retikuliinia. Nämä solut kuuluvat retikuloendoteliaalijärjestelmään ja ilmeisesti voivat erilaistua makrofageiksi (mm. luuytimessä, imukudoksessa, pernassa)."
retina%BS2001:"retina (lat.), retina, mon. retinae, retinas, silmän verkkokalvo; adj. retinaalinen, verkko-kalvoon liittyvä."
retinula%BS2001:"retinula (lat.), retinula, mon. retinulae (lat. dim. sanasta retina = verkkokalvo), selkärangattomien verkkosilmän yhden osasilmän eli ommatidin valoaistinsolujen (retinulasolut, retinula(r) cells) muodostama rakennekokonaisuus, jonka valoon reagoivana osarakenteena on näkösauva."
reunusripsiset%BS2001:"reunusripsiset, spirotrichians, Spirotrichia, ripsieläinten pääjaksoon kuuluva ryhmä (alaluokka Polyhymenophora-luokassa), jonka yksisoluisilla eläimillä on solunielussa kalvomaisia lisäkkeitä."
reviiri%BS2001:"reviiri, territory (saks. Revier = alue, metsästysalue), eläimen tai eläinryhmän puolustama elinpiirin osa, jonne ne eivät salli muiden saman lajin yksilöiden tai pesintäreviireissä saman sukupuolen yksilöiden asettua. Reviirin keskeisenä tehtävänä on varmistaa riittävä resurssien saanti reviirin haltijalle ja sen jälkeläisille. Reviirejä erotetaan tarkoituksen mukaan mm. yksilö-, pesä-, pesintä-, ruokailu-, yöpymis-ja talvehtimisreviiri. Syn. territorio."
rhinencephalon%BS2001:"rhinencephalon (lat.), rhinencephalon, mon. rhinencephala, amer. myös rhinencephalons (kreik. rhinein = haistaa, enkefalos = aivot), hajuaivot."
rhinofori%BS2001:"rhinofori, rhinophore (kreik. rhis = nenä, forein = kantaa mukanaan), rinofori; eräiden nilviäisten, kuten merijänisten taempien tuntosarvien päässä oleva parillinen elin, jossa on mm. hajuaistinsoluja."
rhombencephalon%BS2001:"rhombencephalon (lat.), rhombencephalon, mon. rhombencephala, amer. myös rhomben-cephalons (kreik. rhombos = vinoneliö, ruutu, enkefalos = aivot), ruutuaivot; selkärankaisalkion kolmesta aivorakkulasta takimmaisin, josta kehittyvät myöhemmin taka-aivot sekä peräaivot (ydinjatke). Vrt. prosencephalon."
rhopalium%BS2001:"rhopalium (lat.), rhopalium, mon. rhopalia, (kreik. rhopalon = nuija), liuskameduusojen kellon reunassa oleva aistinkeränen, jossa on tasapainorakko (statokysta), kemiallisia ärsykkeitä sekä elimistön sykintää aistivia hermosoluja ja valoherkkä pistesilmä (silmäpiste). Silmä voi olla joko yksinkertainen pigmenttisoluilla ja valoaistinsoluilla varustettu piste tai rakenteeltaan monimutkaisempi, jolloin siinä on linssi ja aistinsolujen muodostama verkkokalvomainen pinta, kuten kuutiomeduusoilla."
Rh-tekijä%BS2001:"Rh-tekijä, Rh factor, rhesus factor (Rh < engl. rhesus monkey = reesusapina, Macaca), punasolujen pinnalla oleva reesusveriryhmätekijä eli Rh-antigeeni; ks. Rh-veriryhmä."
Rh-veriryhmä%BS2001:"Rh-veriryhmä, Rh blood group, ihmisen veriryhmistä monimutkaisin, sillä tähän kuuluvia veriryhmätekijöitä on punasolujen pinnasta löydetty jo neljättäkymmentä. Useimmilla Rh-positiivisista ihmisistä veriryhmätekijänä on D-antigeeni eli Rh1 (88 % suomalaisista Rh+). Rh-veriryhmätekijöitä vastaan ei veressä luonnostaan synny vasta-aineita kuten ABO-veri-ryhmässä, mutta Rh-positiivisten punasolujen joutuessa Rh-negatiivisen ihmisen (Rh-) vereen alkaa jälkimmäisessä vasta- ai nei den muodostus Rh-tekijöitä vastaan. Näin saattaa käydä esim. raskaudessa ja synnytyksessä, kun äiti on Rh-negatiivinen ja lapsi Rh-positiivinen. Tämä aiheuttaa lapsen punasolujen hajoamista, hemolyysiä, jolloin verensiirto on usein tarpeen. Rh-veriryhmätekijöitä on myös muilla kädellisillä. Ks. veriryhmä."
rigor mortis%BS2001:"rigor mortis (engl., lat.), kuolonkankeus, joka johtuu eläinten lihasten jäykistymisestä ATP:n loputtua lihassoluista. Kuoleman jälkeinen entsyymitoiminta (autolyysi) pehmentää lihakset myöhemmin (esim. lihanriiputuksessa)."
rihmauntuva%BS2001:"rihmauntuva, filoplume, ks. höyhenpeite."
riisitauti%BS2001:"riisitauti, rickets, rachitis, lasten luunpehmennys; luun vähäinen mineraalipitoisuus, joka johtuu D-vitamiinin puutteesta."
riista%BS2001:"riista, game, riistaeläimet; matelijat, linnut ja nisäkkäät, joita metsästetään ihmisen taloudelliseen hyväksikäyttöön, kuten ravinnoksi ja vaatetukseen."
Ringer-liuos%BS2001:"Ringer-liuos, Ringer’s solution, Ringer solution (Sydney Ringer, 1835-1910), eläinten kudos-nesteitä vastaava fysiologinen suolaliuos."
rintaevä%BS2001:"rintaevä, pectoral fin, kaloilla parillinen evä eturuumiin vatsapuolella; vastaa nelijalkaisten eturaajoja."
rintakehä%BS2001:"rintakehä, rib/thoracic cage (engl., lat., kreik. thoraks = rintahaarniska, rinta), rintaontelon tukirakenne siihen liittyvine kalvoineen ja lihaksineen; luinen rintakehä muodostuu toisesta päästään selkärankaan ja toisesta päästään rintalastaan tai toisiinsa kiinnittyneistä kylkiluista sekä itse rintalastasta. Ks. thorax."
rintakidukset%BS2001:"rintakidukset, pleurobranchiae, joidenkin niveljalkaisten, erityisesti äyriäisten, keskiruumiin seinämiin kiinnittyvät kidukset; vrt. jalkakidukset, nivelkidukset."
rintalasta%BS2001:"rintalasta, breast bone (lat. sternum), maaselkärankaisten rintakehän vatsanpuoleinen luu, jo-hon solisluut ja osa kylkiluista (ihmisellä 7 ensimmäistä) rusto-osallaan kiinnittyvät. Sikiönkehityksen aikana nisäkkään rintalastan runko muodostuu kahdeksasta osasta (sternebrae), jot-ka kehityksen aikana sulautuvat yhtenäiseksi luuksi, corpus sterni; etuosan muodostaa rintalastan kahva eli kädensija, manubrium sterni, ja taipuisan takakärjen miekkalisäke, processus xiphoideus. Eräiltä maaselkärankaisilta, kuten matosammakoilta, käärmeiltä ja kilpikonnilta rintalasta puuttuu kokonaan, linnuilla ja lepakoilla se on erittäin hyvin kehittynyt; ks. rintalastan harja."
rintalastan harja%BS2001:"rintalastan harja, keel (of sternum) (lat. crista sterni, carina), lintujen ja lepakoiden rinta lastan keskinen, yleensä voimakkaasti kehittynyt luuharja, johon lentolihakset kiinnittyvät. Harja puuttuu lentokyvyttömiltä, sileälastaisilta linnuilta, kuten strutseilta, nanduilta ja emuilta."
rintaontelo%BS2001:"rintaontelo, thoracic cavity (lat. cavitas thoracis), nisäkkäiden ruumiinontelon etuosa, jonka pallea erottaa vatsaontelosta. Se on rintakehän tukema ontelo, jonka keuhkot pääosaltaan täyttävät. Keuhkojen välinen ontelo on välikarsina (cavum mediastinale, mediastinum), jossa ovat sydän suurine verisuonineen, ruoka- ja henkitorvi sekä kateenkorva."
rintaraajat%BS2001:"rintaraajat, thoracic appendages/legs, thoracopods, kuoriäyriäisten keskiruumiin litteät raajalisäkkeet, joihin kidukset liittyvät; syn. torakaaliraajat."
rintarauhaset%BS2001:"rintarauhaset, mammary glands, kädellisten maitorauhaset."
rintatiehyt%BS2001:"rintatiehyt, thoracic duct, ks. imusuonet."
ripsieläimet%BS2001:"ripsieläimet, ciliates, Ciliophora, alkueläinpääjakso, johon kuuluvilla eläimillä soluruumista peittää ainakin jossakin elinkierron vaiheessa ripsi- eli värekarvapeite (ks. värekarva) ja joilla on yleensä kaksi tumaa (makrotuma ja mikrotuma). Solussa, jota peittää kiinteä pellicula, ovat mm. solusuu (sytostomi) ja solunielu (cytopharynx). Sulamattomat jätteet tulevat ulos hylkyaukosta (sytopygi). Ripsieläimet elävät vapaina kosteilla paikoilla ja erilaisissa vesissä (tohvelieläin, Paramecium), mutta niitä on myös loisina. Suomessa tunnettuja ovat varsinkin kaloissa loisivat ripsieläimet, jotka aiheuttavat vahinkoa varsinkin kalaviljelmillä. Ripsieläinten luokittelu on vielä keskeneräinen; toiset tutkijat jakavat pääjakson seuraaviin alajaksoihin: tasaripsiset (Holotrichia), reunusripsiset (Spirotrichia), pilarikellot (Suctoria) ja kelloripsiset (Peritrichia). Toisten mukaan pääjakso jaetaan seuraaviin luokkiin: Kinetofragminophora, Oligohymenophora ja Polyhymenophora. Ripsieläimistä on käytetty myös nimiä Ciliata ja Infusoria."
ripsiliike%BS2001:"ripsiliike, ciliary movement, ks. värekarva."
ripsisuppilo%BS2001:"ripsisuppilo, nephrostome, munuaissuppilo; ks. nefridio."
risat%BS2001:"risat, tonsils (lat. tonsilla), nisäkkäiden nielun yläosan neljä imukudosryhmää: kielen taka-osassa oleva pariton kielirisa (tonsilla lingualis), nielun katossa oleva pariton kitarisa (tonsilla pharyngealis) ja kitakaaren välissä olevat nielurisat (tonsillae palatinae). Vastoin yleistä käytäntöä anatomisesti oikeampi tapa olisi kut-sua kitarisaa nielurisaksi ja päinvastoin. Risat muodostavat nieluun rengasmaisen puolustusesteen mikrobeille. Risoja peittää runsaasti kuopakkeita sisältävä limakalvo, johon tarttuvat bakteerit joutuvat imusolujen toiminnan kohteeksi. Vastaavia imukudosryhmiä on myös muilla selkärankaisilla. Ks. imukudos."
ristihermo%BS2001:"ristihermo, sacral nerve, ks. selkäydinhermot."
ristiinperiytyminen%BS2001:"ristiinperiytyminen, criss-cross inheritance, eläinten sukupuoleen kytkeytyneeseen, erityisesti X-kromosomissa sijaitsevien geenien, periytymiseen liittyvä ilmiö, jossa koirasjälkeläiset muistuttavat tietyiltä (X-kromosomin geenien säätelemiltä) ominaisuuksiltaan emäänsä (äitiään) ja naarasjälkeläiset isäänsä."
ristiluu%BS2001:"ristiluu, sacrum, mon. sacra (lat. os sacrum), matelijoilla, linnuilla ja nisäkkäillä ristinikamien yhteensulautumisesta syntynyt luu, joka tukee lantiota. Se on erityisen hyvin kehittynyt linnuilla, joilla synsacrum-luun muodostaa 9-20 nikamaa (osa lannenikamista, kaikki ristinikamat ja etumaiset pyrstönikamat). Ks. selkäranka."
ristinikama%BS2001:"ristinikama, sacral vertebra, ks. selkäranka, ristiluu."
rodentisidi%BS2001:"rodentisidi, rodenticide (lat. caedere = tappaa), jyrsijämyrkky."
rodopsiini%BS2001:"rodopsiini, rhodopsin, visual purple (kreik. rho-don = ruusu, opsis = näkö), näköpurppura, selkärankaissilmän sauvasolujen valoreseptorien näköpigmentti; esiintyy myös selkä-rangattomien valoreseptoreissa. Se on valoon reagoiva väriaine, joka koostuu retiniinistä (11-cis-retinaali, ks. retinoli) ja proteiiniosasta, opsiinista. Valon vaikuttaessa reseptorisoluun opsiini eroaa retiniinistä, joka samalla muuttuu cis-muodosta trans-muotoon. Välivaiheena prosessissa muodostuu metarodopsiini II:ta, jon-ka vaikutuksesta reseptorisolun solukalvon Na+-kanavat sulkeutuvat ja ionivirrat muuttuvat (solu ärtyy). Rodopsiini kuuluu serpentiinirakenteisiin reseptoreihin, joiden toiminta kytkeytyy G-proteiiniin. Ks. valoreseptori."
rokotus%BS2001:"rokotus, vaccination, aktiivinen immunisaatio; heikennettyjen tai tapettujen mikrobien antaminen eläimelle (ihmiselle) tarkoituksena saada rokotetulle kehittymään immuunisuoja tartuntaa vastaan. Ks. vaksiini."
rostraalinen%BS2001:"rostraalinen, rostral, kuonoon tai kärsään liittyvä, kuononpuoleinen, nenänpuoleinen."
ruber%BS2001:"ruber (lat.), punainen; esim. nucleus ruber, punatumake (aivoissa)."
ruiskumadot%BS2001:"ruiskumadot, sipunculids, sipunculans, Sipuncula, pääjakso, johon kuuluu liereitä merieläimiä, joilla on sisään vedettävä kärsä ja suuta ympäröivät lonkerot. Ne ovat pääasiassa valtamerten rannikkovesien pohjaliejuun tai hiekkaan kaivautuvia, jaokkeettomia matoja, joilla on oikea ruumiinontelo. Ruiskumadot on aikaisemmin sijoitettu omana luokkana (Sipunculoidea) nivelmatoihin molempien ryhmien samankaltaisen yksilönkehityksen johdosta. Niitä tunnetaan noin 330 lajia ja 16 sukua."
runaway-valinta%BS2001:"runaway-valinta, runaway selection (engl. runaway = karkulainen, pillastunut hevonen), sukupuolivalinnan muoto, jossa populaation naaraat valitsevat parittelukumppaninsa sukupolvesta toiseen jonkin tietyn ominaisuuden perusteella. Tällöin naaraiden valintataipumus ja koiraiden valinnan kohteena oleva ominaisuus saattavat kokea koevoluution tämän valinnan seurauksena. Jos esim. naaraat suosivat kookkaita koiraita, näiden naaraiden koirasjälkeläisistä tulee senhetkistä keskiarvoa kookkaampia ja ja naarasjälkeläisistä kookkaita koiraita suosivia. Näin populaation yksilökoon keskiarvo suurenee sukupolvi sukupolvelta."
runkokunta%BS2001:"runkokunta, colony, ks. kerrannaiseliö."
ruokasula%BS2001:"ruokasula, chyme, ruuan ja ruuansulatusnesteiden seos mahassa ja ohutsuolessa."
ruokatorvi%BS2001:"ruokatorvi, oesophagus, amer. esophagus, mon. (o)esophagi (lat. oesophagus), selkärankaisten ruuansulatuskanavan nielun ja mahan välinen osa, jossa sidekudoksen tukemat voimakkaat lihaskerrokset kuljettavat ruuan peristalttisin liikkein suusta mahalaukkuun. Sen li-makalvon pinta on kerrostunutta epiteelikudosta. Lintujen ruokatorvessa on ruokasäiliönä toimiva laajentunut osa, kupu. Märehtijöiden ruokatorven loppuosa on erilaistunut kolmeen osaan: pötsi, verkkomaha ja satakerta (ks. märehtiminen). Myös monien selkärangattomien ruuansulatuskanavan alkuosaa nimitetään ruokatorveksi, johon eräissä ryhmissä saattaa muodostua myös kupu."
ruskea rasva%BS2001:"ruskea rasva(kudos), brown adipose tissue, brown fat, BAT, nisäkkäiden lämmöntuottoon erikoistunut rasvakudos, jota on pääasiassa selässä lapaluiden välissä sekä munuaisten, henkitorven ja suurten verisuonten ympärillä vatsaontelossa, esim. kylmien alueiden hylkeillä myös räpylöistä tulevien laskimoiden ympärillä. Runsaammin ruskeaa rasvaa on poikasilla (myös vauvoilla), aikuisena pikkunisäkkäillä, ja sen määrä lisääntyy ja se aktivoituu voimakkaasti eläimen sopeutuessa kylmään ympäristöön, jolloin se tuottaa runsaasti lämpöenergiaa (värinätön lämmöntuotto, ks. lämmönsäätely). Erityisen runsaasti ruskeaa rasvaa on talvihorrokseen vaipuvilla nisäkkäillä, joiden herääminen horroksesta tapahtuu nopeasti ruskean ras-van lämmöntuoton avulla. Myös runsaasti hiilihydraatteja sisältävä ruokavalio aktivoi ruskeaa rasvaa koe-eläimissä (diet-induced thermogenesis). Voimakkaasta verisuonituksesta ja rasvasolujen suuresta mitokondriomäärästä johtuen ruskea rasva on väriltään ruskeanpunainen. Solujen rasva on multilokulaarista, ts. mikropisaroina hajallaan solulimassa (valkea rasva unilokulaarista). Soluihin ja niitä ympäröiviin pikkuvaltimoihin liittyy runsaasti sympaattisen hermoston hermosyitä. Ruskean rasvan voimakas lämmöntuotto perustuu solun mito  kondrioiden ATP:n tuoton eli oksidatiivisen fosforylaation irtikytkeytymiseen solu hen gityk sestä. Irtikytkeytyminen tapahtuu ter mo-geniini-proteiinin avulla (thermogenin, uncoupling protein, UCP), joka estää ATP:n muodostukseen tarvittavan protonigradientin muodostumisen mitokondrion kalvojen välille. Si-ten soluhengityksen energia ei sitoudu ATP:hen vaan vapautuu kokonaan lämpönä. Ruskean ras-van aktiivisuutta säätelevät sympaattisen hermoston hermopäätteet adrenergisten reseptorien välityksellä; hermoston aktivoituessa rasvojen hajoaminen (lipolyysi) ja soluaineenvaihdunta kiihtyvät. Eläimen sopeutuessa kylmään soluhengitystä ylläpitävien mitokondrioiden määrä ja termogeniinin pitoisuus nousevat monikertaisesti, ja siten eläimen lämmöntuotto kylmässä paranee."
ruskuainen%BS2001:"ruskuainen, yolk, eläinalkion kehitykselle välttämättömiä ravintoaineita sisältävä munasolun osa; sisältää mm. runsaasti proteiinia, rasvaa ja hivenaineita. Munia munivilla selkärankaisilla (kalat, sammakkoeläimet, matelijat ja linnut) ruskuainen täyttää munasolun lähes kokonaan (megalesitaalinen munasolu) tai ainakin suureksi osaksi (mesolesitaalinen munasolu). Nisäkkäillä ruskuaista on enintään 5 % munasolun tilavuudesta (oligolesitaalinen munasolu). Selkärankaisilla ruskuaisen syntyyn tarvittavaa raa-ka-ainetta tuottavat munasolua ympäröivät follikkelisolut, monilla selkärangattomilla ruskuaisrauhasen solut. Lintujen ruskuaista nimitetään usein myös munankeltuaiseksi. Ks. vitelliini."
ruskuaispussi%BS2001:"ruskuaispussi, yolk sac, selkärankaisten eläinten alkionkehityksen aikainen elin, joka muodostaa vararavintolähteen ainakin alkion alkuvaiheelle, mutta jopa koko alkionkehityksen ajaksi, kuten linnuilla. Se on ensimmäinen ekstraembryonaalinen kalvo ja kehittyy alkion endodermistä. Nisäkkäiden oligolesitaalisesta munasta kehittyvien alkioiden ruskuaispussilla on kuitenkin kaksi kehitysvaihetta: primaarinen ruskuaispussi on mesodermaalista kudosta, ja sen surkastuttua endodermi ja mesodermi yhdessä muodostavat sekundaarisen rus kuaispussin. Selkärankaisten ensimmäiset verisolut muodostuvat ruskuaispussin soluista, jotka myöhemmin siirtyvät myös muualle verta muodostaviin kudoksiin kuten luuytimeen. Ruskuaispussin soluista ovat peräisin myös sukupuolisolujen esisolut, ts. sukupuolirauhasten ituepiteelin solut."
ruskuaisrauhanen%BS2001:"ruskuaisrauhanen, yolk gland, vitellarium, monilla selkärangattomilla naaraan lisääntymiselimiin liittyvä rauhanen, joka erittää ruskuaisen kehittyvään munasoluun vararavinnoksi; syn. vitellaarirauhanen."
rusto%BS2001:"rusto(kudos), cartilage, cartilaginous tissue (lat. cartilago, kreik. khondros), selkärankaisten tukikudostyyppi, joka muodostuu rustosoluista eli kondroblasteista ja niiden tuottamasta runsaasta väliaineesta; valmiissa rustossa rustosoluja nimitetään kondrosyyteiksi. Väliaineen laadun mukaan erotetaan lasi-eli hyaliinirusto (mm. nivelpinnoissa), kimmo- eli elastinen rusto (mm. korvassa) ja syyrusto eli fibrillaarirusto (mm. nikamanvälilevyissä). Kahdessa viimeksi mainitussa on runsaasti tukisäikeitä (elastiset ja kollageenisäikeet). Rustokudoksesta muodostuvat rustot, jotka ovat sidekudoksisen rustokalvon (perichondrium) ympäröimiä. Kuten muukin tukikudos rusto muodostuu keskimmäisestä alkiokerroksesta, mesodermistä, ja selkärankaisten alkioilla rusto edeltää useimpien luiden (rustosyntyiset luut) muodostumista toimien luun mallina luutumisvaiheessa. Ruston luutuessa ja ruston hävitessä toimivat myös rustonsyöjäsolut eli kondroklastit. Rustokaloilla rusto jää lopulliseksi tukirangaksi."
rustokalat%BS2001:"rustokalat, cartilaginous fishes, Chondrichthyes, selkärankaisluokka, johon kuuluvilla kaloilla on ruston muodostama tukiranka, iho plakoidisuomujen peittämä ja uimarakko puuttuu. Niillä on sisäinen hedelmöitys, ja ne synnyttävät joko eläviä poikasia tai munivat munia (ovat joko ovovivipaarisia tai ovipaarisia); useimmat ovat valtamerten lajeja. Luokka käsittää kaksi alaluokkaa: leveäsuiset (Elas-mobranchii), johon kuuluvat hait ja rauskut, sekä koppapäiset (Holocephali), johon kuuluu sillikuninkaiden lahko. Vrt. luukalat."
rustokalvo%BS2001:"rustokalvo, perichondrium, mon. perichondria, ruston pintaa peittävä sidekudoskalvo."
rustokiillesuomuiset%BS2001:"rustokiillesuomuiset, chondrosteans, Chondrostei, viuhkaeväisiin kaloihin kuuluva alkeellinen osaluokka (tai ylälahko), jota luonnehtivat laajalti rustoinen tukiranka, kiillesuomut, heteroserkkinen pyrstö ja jaokkeeton selkäjänne. Osaluokka käsittää mm. sampikalat (Acipenseriformes) ja niilinhaukikalat (Polypteriformes)."
rustosyntyinen luu%BS2001:"rustosyntyinen luu, cartilage/endochondral/ replacement bone, ruston luutumisesta syntyvä luu; vrt peitinluu."
rutto%BS2001:"rutto, plague, pest, pestilence, ruttobasillin, Yersinia pestis, aiheuttama vakava infektiotauti; bakteeria tavataan varsinkin jyrsijöillä. Ihminen saa tartunnan yleensä rotista, useimmiten rottakirpun välityksellä, ja tauti esiintyy epidemioina. Infektio ilmenee paiseruttona, johon liittyy korkea kuume ja imurauhasten turvotus. Ilman hoitoa tauti tappaa yli puolet tartunnan saaneista."
ruuansulatus%BS2001:"ruuansulatus, digestion (lat. digestio), ruokaaineiden muokkaaminen sellaiseen muotoon, että eläin pystyy käyttämään niitä hyväkseen soluaineenvaihdunnassaan. Alkueläinten, sienieläinten ja onteloeläinten ruuansulatus on solunsisäistä eli intrasellulaarista, ts. eläin ottaa ravintohiukkasen solun sisälle (ks. fagosytoosi) ja sulattaa sen solunsisäisten entsyymien avulla (ks. lysosomit). Monilta alkueläimiltä varsinaiset ruuansulatusrakenteet puuttuvat (ks. ravintorakkula). Kehittyneemmissä ryhmissä, kuten ripsieläimillä, on kuitenkin solusuu ja solunielu sekä ravintorakkulat, joihin ravintohiukkaset joutuvat. Sienieläimillä kaulussiimasolut keräävät ravinnon ja ruuansulatus on solunsisäistä. Myös joidenkin matojen ja nilviäisten ruuansulatus on ainakin osittain intrasellulaarista, muiden eläinten yksinomaan solunulkoista eli ekstrasellulaarista. Tällöin ruoka sulaa ruuansulatuska-navaan erittyvissä ruuansulatusnesteissä, toisinaan myös eläimen ulkopuolella sen saaliin päälle tuottamassa nesteessä. Ruuansulatusentsyymit (digestive enzymes) ovat hydrolyyttisiä entsyymejä, joita on solunulkoisesti sulattavilla eläimillä yleensä lähes koko ruuansulatuskanavassa, ja solunsisäisesti sulattavilla solun lysosomeissa ja ruuansulatusvakuoleissa. Ensiksi mainitun ryhmän eläimillä ruuansulatusrauhaset, kuten sylki-, maha- ja suolirauhaset, haima ja hepatopankreas, erittävät ruuansulatusnesteitä, joissa on hydrolyyttisiä entsyymejä. Näistä hiilihydraatteja hajottavia entsyymejä, karbohydraaseja, ovat esim. syljen ja haiman amylaasi, suo-len maltaasi, sakkaraasi ja laktaasi. Rasvoja hajottavia entsyymejä ovat lipaasit (mm. hai-man lipaasi) ja proteiineja ja peptidejä hajottavia proteinaasit ja peptidaasit (esim. ma-han pepsiini, haiman trypsiini ja suolinesteen peptidaasit). Myös ruuansulatusnesteiden alhainen pH mahassa ja lievästi emäksinen suolessa tehostavat ravintoaineiden hajoamista. Samoin sulatusta auttavat etenkin kasviravintoa syövillä eläimillä mikro-organismit, jotka pilkkovat useimpien eläinten (mm. kaikkien selkärankaisten) ravinnossa olevan selluloosan. Myös selkärankaisten sappineste, joka ei juurikaan sisällä entsyymejä, tehostaa ruuansulatusta hajottaen rasvat fysikaalisesti pie niksi rasvapisaroiksi (rasvaemulsio). Niin ruuansulatuskanavan rakenteessa kuin entsyymitoiminnassakin näkyy eläinten sopeutuminen ravintolähteeseensä (esim. eräät hyönteiset pystyvät hajottamaan vahaa, toiset keratiinia jne.). Toisaalta etenkin sekaravinnon syöjien entsyymitoiminta muuttuu muutamassa viikossa käytetyn ravinnon mukaan (entsyymiin duktio). Ruuansulatusnesteiden erittymistä ja suoliston liikkeitä säätelevät mm. monet hormonit (selkärankaisilla esim. gastriini, sekretiini, histamiini, kole kystokiniini) sekä autonominen hermosto, jonka parasympaattinen osa tehostaa ja sympaattinen osa hidastaa ruuansulatusta."
ruuansulatusentsyymit%BS2001:"ruuansulatusentsyymit, digestive enzymes, ks. ruuansulatus."
ruuansulatuskanava%BS2001:"ruuansulatuskanava, alimentary canal, digestive tract, gut, monisoluisten eläinten elimistö, jossa ravintoaineet pilkkoutuvat yksinkertaisemmiksi molekyyleiksi ja josta ne imeytyvät vereen ja imunesteeseen (selkärankaiset) tai vereen, hemolymfaan ja kudosnesteeseen (selkärangattomat). Alkeellisimmassa muodossaan (polttiaiseläimet, kampamaneetit ja värysmadot) kanava on monihaarainen pussi (gastrovaskulaarijärjestelmä), jossa on vain yksi auk-ko; kehittyneempänä siinä on suuaukko ja peräaukko erikseen. Ruuansulatuskanava voi olla myös täysin surkastunut kuten eräillä loisilla (esim. heisimadot). Kehittyneimmillään selkärangattomien ruuansulatuskanava on moniosainen ja käsittää etu-, keski-ja takasuolen, kuten niveljalkaisilla, tai ruokatorven, mahan ja suolen, kuten nilviäisillä. Alkuosassa voi olla erilaistunut kupu tai purumaha; suoli voi olla moniosainen ja loppupää muodostaa peräsuolen. Seinämä on yleensä yksikerroksista epiteelikudosta, jota ympäriltä tukee sidekudos, sisäpinnalla on usein kitiiniä. Selkärankaisten ruuansulatuskanavan perustyypissä voidaan erottaa suuontelo (cavitas oris), jota seuraavat nielu (pharynx), ruokatorvi (oesophagus), maha (ventriculus) sekä suoli (intestinum), jossa yleensä on useita osia (ohutsuoli, intestinum tenue, ja paksusuoli, intestinum crassum, eri osineen). Ruuansulatuskanavan seinämän rakenne on pääkerroksiltaan periaatteessa samanlainen ka-navan eri osissa. Sisinnä on 1) limakalvo (tunica mucosa), jonka pinnassa on kerrostunut levyepiteeli suuontelossa, nielussa, ruokatorvessa ja peräsuolen loppuosassa, tai yksikerroksinen lieriöepiteeli mahassa ja suolen eri osissa. Epiteelin alapuolisessa sidekudoksessa on run-saasti epiteelikudoksesta muodostuneita rauhasia (maha- ja suolirauhaset) sekä ohuet lihaskerrokset. Limakalvoa seuraavina kerroksina ovat sidekudoksinen 2) limakalvonalainen kerros (tunica submucosa), jossa myös usein on rauhasia, sekä sileästä lihaskudoksesta muodostunut 3) lihaskerros (tunica muscularis), joka koostuu alakerroksista: pitkittäislihaskerroksesta ja rengaslihaskerroksesta, mahassa myös näiden väliin sijoittuvasta vinolihaskerroksesta. Suuontelon ja ruokatorven alkuosan alueella sekä peräsuolen loppupäässä lihaskerrokset ovat muodostuneet tahdonalaisista luustolihaksista. Ruuansulatuskanavan seinämän ulkopinnassa on ympäristöön kiinnittyvä sidekudoksinen 4) ulkokerros (tunica adventitia) tai niissä kohdissa, joissa ruuansulatuskanavan pinta muodostaa vapaan pinnan, epiteelikudoksen peittämä herakalvo (tunica serosa). Epiteeliä lukuun ottamatta kaikissa kerroksissa on tiheä veri- ja imusuoniverkosto imurauhasineen sekä kaksi autonomisen hermoston hermopunosta. Ruuansulatuskanavan alkupäähän laskevat sylkirauhasten tiehyet ja ohutsuolen alkuosaan puolestaan haima- ja sappitiehyet. Ruuansulatuskanavan rakenne korreloi ruuan laatuun; esim. kasvinsyöjien, kuten märehtijöiden, ruuansulatuskanava on monimutkaisempi kuin lihansyöjien ruuansulatuskanava. Ks. ruuansulatus, märehtiminen."
ruuansulatusrauhaset%BS2001:"ruuansulatusrauhaset, digestive glands, ruuansulatuskanavan seinämässä maharauhaset ja suolirauhaset tai sen ulkopuolella olevat rauhaset, jotka tuottavat ruuansulatusnesteitä (sylkirauhaset, maksa, haima ja selkärangattomien hepatopankreas). Rauhasten toimintaa säätelevät hormonit ja autonominen hermosto."
ruukkumerivuokot%BS2001:"ruukkumerivuokot, Ceriantipatharia, korallieläinten (Anthozoa) alaluokka, jonka lajeilla on haarautumattomat lonkerot; esim. varsinaiset ruukkumerivuokot (lahko Ceriantharia) ja mustakorallit (lahko Antipatharia)."
ruumiinlämpötila%BS2001:"ruumiinlämpötila, body temperature, eläimen sisäinen lämpötila. Vaihtolämpöisten eläinten lämpötila seuraa yleensä ympäristön lämpötilaa (ambient temperature). Tasalämpöisten eläinten lämpötilaa ylläpitää lämmönsäätelyjärjestelmä, jonka avulla aivojen ja ruumiinontelon lämpötila (syvälämpötila, core temperature) pysyy tietyssä säätöarvossa (nisäkkäillä noin 37 °C, linnuilla noin 41 °C); eläimen muissa osissa lämpötila voi olla hyvinkin paljon alhaisempi. Iholämpötila (skin temperature) on yleensä edellistä matalampi ja vaihtelee suuresti ympäristön lämpötilan mukaan, erityisesti raajojen alueella, joten eläimen lämpötalouden kannalta tärkeäksi tulee ihon keskilämpötila (mean skin temperature). Ks. lämmönsäätely."
ruumiinnesteet%BS2001:"ruumiinnesteet, body fluids, eläinruumiin eri rakenneosien nesteitä (nesteaitiot), jotka jaetaan solunsisäiseen nesteeseen eli intrasellulaarinesteeseen ja solunulkoisiin nesteisiin eli ekstrasellulaarinesteisiin. Jälkimmäisiä ovat mm. veriplasma, soluvälineste (kudosneste) ja imuneste, joista kaksi ensiksi mainittua ovat selkärangattomilla usein sekoittuneet toisiinsa muodostaen hemolymfan (imunestettä on vain selkärankaisilla). Lisäksi on eri elinten erikoisnesteitä (transsellulaarinesteet), kuten selkärankaisten aivo-selkäydinneste, silmän etukammioneste, sisäkorvan endo- ja perilymfa, nivelneste sekä keuhko- ja sydänpussineste."
ruumiinontelo%BS2001:"ruumiinontelo, coelom, body cavity, visceral cavity, amer. myös celom (lat. coeloma), monisoluisten eläinten ruumiinsisäinen ontelo, jossa sisäelimet sijaitsevat; onteloita erotetaan valeruumiinontelo (pseudocoelom) ja oikea eli sekundaarinen ruumiinontelo (true coelom). Selkärangattomilla eläimillä ruumiinontelon rakenne vaihtelee. Alkeellisimmilta eläimiltä se puuttuu kokonaan, kuten harvasoluisilta, laakamadoilta ja nauhamadoilta (Acoelomata). Sellaisten eläinten, joilla on valeruumiinontelo (ks. Pseudocoelomata), ruumiinontelosta puuttuvat mesodermaaliset kalvot. Kehittyneimmillä selkärangattomilla ja kaikilla selkärankaisilla on oikea ruumiinontelo (ks. Coelomata), jo-ka voi syntyä joko halkeamana mesodermin aiheitten sisään (skitsoselooma) tai alkusuolen pullistumana (enteroselooma). Esim. nivelmadoilla ruumiinontelo on jakautunut osiin ja muodostaa hydrostaattisen tukirangan (ks. tukiranka). Nilviäisten ja niveljalkaisten ruumiinontelo toimii osaksi verenkiertoelimenä (ks. hemoseeli). Selkärankaisten oikea ruumiinontelo syntyy alkionkehityksen aikana mesodermaalisten so-matopleuran ja splanknopleuran välisenä halkeamana, jolloin edellisestä muodostuu ruumiinontelon seinämänmyötäinen kalvo, ulkolehti (peritoneum parietale), ja jälkimmäisestä sisäelinten myötäinen kalvo, sisälehti (peritoneum viscerale). Alkionkehityksen alkuvaiheessa ruumiinontelo on yhtenäinen, ja aikuisenakin useimmilla selkärankaisilla vain sydäntä ympäröivä sydänkarsina (cavum pericardii, cavitas pericardialis) erottuu erilliseksi onteloksi ja valepallea erottaa sen muusta ruumiinontelosta. Nisäkkään ruumiinontelo on lisäksi jakautunut kahteen osastoon, rintaonteloon ja vatsaonteloon, jotka pallea erottaa toisistaan. Ruumiinonteloihin liittyviä kalvoja nimitetään keuhkopussiksi, sydänpussiksi ja vatsakalvoksi, josta edelleen ovat erilaistuneet vatsapaita ja eri elimiä peittävät kalvot, kuten ruuansulatuskanavaa peittävä serosa ja nisäkkäiden kohtua peittävä perimetrium. Synonyyminä ruumiinontelolle on käytetty latinan coeloma-sanasta johdettuna monia termejä, kuten keeloma, kel(o)oma, selooma, selkärankaisilla myös viskeraaliontelo; näistä selooma on kielitoimiston suosittelema muoto."
räkkä%BS2001:"räkkä, mass occurrence of blood-sucking insects, Lapissa keskikesällä nisäkkäitä, ennen kaikkea poroja ja ihmistä kiusaava verta ravintonaan käyttävien hyönteisten, kuten sääskien, paarmojen, polttiaisten ja mäkärien, samanaikainen massaesiintyminen, joka pahimmillaan voi olla porotaloudelle vahingollinen. Hyönteiset löytävät nisäkkäät lähinnä niistä erittyvän hiilidioksidin avulla."
tagma%BS2001:"tagma (kreik.), tagma, mon. tagmata (kreik. = armeija, yhdyskunta), eläimen eri jaokkeista yhteen kasvanut vartalon osa; esim. hyönteisen pää, keskiruumis ja takaruumis. Tagmat muodostuvat alkuaan metameeristen eläinten (ks. metameria) segmenttien yhteenkasvamisen seurauksena. Vrt. pseudotagma."
tahdistin%BS2001:"tahdistin, pacemaker, toiminnan rytmittäjä; esim. 1. elimen solu tai soluryhmä, joka tuottaa im-pulsseja lähialueelle saaden sen toimimaan rytmisesti, kuten sydämen tahdistinalueen solut, jotka tahdistavat sykkeen, tai mahalaukun etuosan tietyt solut, jotka tahdistavat mahan rytmiset supistukset; 2. ihon alle asetetettava sydämen mekaaninen tahdistin, joka ylläpitää rytmihäiriöisen sydämen rytmiä."
tahdistinalue%BS2001:"tahdistinalue, pacing area, sydämen johtoratajärjestelmän tai sileän lihaksen alue, joka tuottaa ne impulssit (aktiopotentiaalit), jotka muihin lihassoluihin johtuessaan saavat aikaan kyseisen lihaksen tai sen osan supistumisen. Tahdistinsolut ovat toiminnallisesti muuntuneita lihassoluja, joissa Na+-ioneja pääsee vuotamaan hitaasti solun sisään. Vuoto aiheuttaa solun lepopotentiaalin nousun yli kynnysarvon, jolloin aktiopotentiaali syntyy. Aktiopotentiaalivaiheen jälkeen sama toistuu joko säännöllisesti, kuten sydämessä, tai epäsäännöllisemmin, kuten yleensä sileissä lihaksissa."
tahdonalainen hermosto%BS2001:"tahdonalainen hermosto, voluntary nervous system, toisinaan käytetty nimitys luustolihaksia hermottavasta hermoston osasta, ts. liikehermoista ja niihin liittyvistä aivoalueista; näitä lihaksia vastaavasti voidaan nimittää tahdonalaisiksi lihaksiksi."
tahdosta riippumaton hermosto%BS2001:"tahdosta riippumaton hermosto, involuntary nervous system, autonomic nervous system, autonominen hermosto."
taju%BS2001:"taju(nta), consciousness, tajuisuus, tietoisuus; yksilön vireyden tila, jossa hän on tietoinen tilastaan, tuntemuksistaan, pyrkimyksistään ja suhteestaan ympäristöönsä (tuntemukset). Eläinten, selkärankaistenkin, tajunnasta saadaan viitteitä etupäässä vain niiden käyttäytymisen perusteella, ja vielä vaikeampaa tajuntaa on osoittaa selkärangattomissa eläimissä. Tietoisuutta omasta itsestään (itsetajunta, itsetietoisuus) pidetään yleensä ihmisen ja muutamien aivotoiminnaltaan hyvin kehittyneiden nisäkäslajien ominaisuutena. Normaalissa unitilassa tajunta on kokonaan tai lähes täysin sammuneena. Ta-junta voidaan heikentää tai kokonaan sammuttaa tietyillä lääkeaineilla, jotka vaikuttavat etupäässä aivoverkostoon, jonka tiedetään säätelevän selkärankaisten toiminnan vireystasoa. Myös täydellinen aistimien toiminnan salpaaminen, aistideprivaatio (sensory deprivation), aiheuttaa lopulta tajuttomuuden."
tajuttomuus%BS2001:"tajuttomuus, unconsciousness, tiedottomuuden tila; ks. tajunta."
taka-aivot%BS2001:"taka-aivot, hindbrain, metencephalon, mon. metencephala, amer. myös metencephalons, aikuisen selkärankaisen viisiosaisten aivojen neljäs osa, joka käsittää aivosillan ja pikkuaivot; vrt. rhombencephalon (ruutuaivot)."
takakiduskotilot%BS2001:"takakiduskotilot, opisthobranchs, Opisthobranchia(ta), kotiloiden alaluokka, johon kuuluvilla lajeilla kidukset sijaitsevat sydämen takana ja ruumis on joko epäsymmetrinen tai sekundaarisesti kaksikylkissymmetrinen. Ne ovat yleensä merimuotoja, hermafrodiitteja ja usein kuorettomia. Takakiduskotiloita tunnetaan noin 2000 lajia. Ne jakautuvat yhdeksään lahkoon, joista laajin on merietanat (Nudibranchia)."
takasuoli%BS2001:"takasuoli, 1. engl. hindgut, metenteron, selkärankaisalkion suolen takaosa, josta kehittyy myöhemmin pääosa paksusuolta; syntyisin alkusuolesta (archenteron); 2. engl. hindgut, end-gut, selkärankaisten paksusuoli; 3. niveljalkaisten ja monien muiden selkärangattomien ruuansulatuskanavan takaosa (rectum), jossa tapahtuu suurin osa veden absorptiosta ja ulosteiden muodostuminen."
taksodonttinen%BS2001:"taksodonttinen, taxodont (kreik. odous = hammas), kuvaa simpukkaa, jonka saranan erikoistumattomat lukkohampaat ovat keskenään samanlaiset."
takyfylaksia%BS2001:"takyfylaksia, tachyphylaxis (kreik. fylaxis = suoja), 1. elimistön nopea immunologinen suo-jaaminen myrkyllistä ainetta vastaan antamalla eläimelle ensin pieni annos tätä ainetta; 2. eli-men (elimistön) nopeasti heikkenevä reaktio johonkin fysiologisesti aktiiviseen aineeseen, kun tätä ainetta annetaan useampana peräkkäisenä annoksena; esim. lääkkeen vaikutuksen heikkeneminen tiheässä käytössä tai eristetyssä elimessä. Ks. toleranssi."
takykardia%BS2001:"takykardia, tachycardia (kreik. kardia = sydän), sydämen tiheälyöntisyys."
takykiniinit%BS2001:"takykiniinit, tachykinins (kreik. kinein = liikkua), eläinkudosten lyhyitä polypeptidejä, joilla on hormonien kaltaisia vaikutuksia hermostossa ja sileissä lihaksissa; esim. substanssi P, neuropeptidit, neurokiniinit."
takymetaboliset eläimet%BS2001:"takymetaboliset eläimet, tachymetabolic animals (kreik. metabole = vaihdos), eläimet, joilla on nopea aineenvaihdunta; erityisesti tarkoittaa tasalämpöisiä eläimiä. Vrt. bradymetaboliset eläimet."
takypnea%BS2001:"takypnea, tachypn(o)ea (kreik. pnoia = hengitys), tiheä hengitys."
talamus%BS2001:"talamus, thalamus (kreik. thalamos = huone), näkökukkula; selkärankaisten väliaivojen keski- ja yläosan käsittävä aivoalue; muodostaa kolmannen aivokammion sivuseinämät ja toimii aistinhermoratojen väliasemana."
talassemia%BS2001:"talassemia, thalass(a)emia (kreik. thalassa = meri, haima = veri), ryhmä ihmisen perinnöllisiä hemoglobiinisairauksia (hemolyyttisiä anemioita), joiden syynä on a- tai ß-polypeptidi-ketjun puuttuminen hemoglobiinimolekyylistä; esiintyy erityisesti Välimeren maissa."
tali%BS2001:"tali, tallow, suet (lat. sebum), 1. märehtijöiden, etenkin lampaan ja nautaeläinten, vatsaontelon rasvakudoksesta saatava rasva (sulatettu ja vesi poistettu). Se sisältää erityisen runsaasti palmitiini- ja steariinihapon triglyseridejä, ja sitä käytetään ravintorasvojen, saippuan ja kynttilöiden valmistukseen; 2. talirauhasen erite silloin, kun se on paksua, jähmeää."
talirauhanen%BS2001:"talirauhanen, sebaceous gland (lat. glandula sebacea), avorauhasiin kuuluva nisäkkäiden ihorauhanen, jonka erite on paksua, talimaista; putkimainen rauhanen, joka erittää holokriinisesti, ts. koko rauhassolu hajoaa eritteeksi. Talirauhaset avautuvat karvatupen yläosaan, jossa erite voitelee karvan. Lintujen vastaava elin on rasvarauhanen. Ks. tali, karva, rauhanen."
talvehtimisreviiri%BS2001:"talvehtimisreviiri, winter territory, reviiri, jossa eläin talvehtii aktiivisessa tilassa; ks. talvehtiminen."
talvihorros%BS2001:"talvihorros, hibernation, true/obligatory hibernation, joidenkin melko pienten tasalämpöisten eläinten (esim. siili, tammihiiri, hamsteri, maaoravat, monet lepakot, eräät linnut) talvehtiminen tilassa, jossa eläimen ruumiinlämpötila on laskenut lähelle ympäristön lämpötilaa, joissakin tapauksissa jopa 0 °C:een (heteroter mian vaihe). Tällöin eläimen aineenvaihdunta on laskenut 1-10 %:iin aktiivivaiheen (normoterminen vaihe) tasosta. Myös horroksen aikana lämmönsäätelymekanismit säätelevät aktiivisesti eläimen lämpötilaa niin, että eläin ei pääse pakkasessakaan jäätymään ja herää horroksesta ajoittain tai pysyvästi ympäristön lämpötilan noustessa tarpeeksi. Hibernaation alkaessa aivojen hypotalamuksen lämmönsäätelykeskuksen säätöarvo (set point) muuttuu johonkin alempaan lämpötila-arvoon (esim. 5 °C), jolloin eläimen lämpötila pääsee laskemaan tähän arvoon lämmönsäätelymekanismien sitä estämättä. Jos ruumiinlämpötila pyrkii laskemaan säätöarvon alapuolelle, lämmönsäätelymekanismit kytkeytyvät toimintaan ja alkavat tuottaa lämpöä. Näin eläimen lämpötila pysyy säätöarvon mukaisena, vaikka ympäristön lämpötila laskee paljonkin alemmaksi. Heräämisvaiheessa säätöarvo muuttuu normotermian arvoon (nisäkkäillä noin 37 °C), jolloin voimakas lämmöntuotto alkaa etenkin ruskeassa rasvakudoksessa ja nostaa ruumiinlämpötilan normaaliksi. Heräämisen jälkeen eläin virtsaa, ja jos olosuhteet ja vuodenaika eivät ole vielä otolliset aktiivivaiheen elämiseen, se vaipuu uudelleen horrokseen. Talvihorros on geneettisesti määräytynyt ominaisuus, ja sitä säätelevät monimutkaiset hermostolliset ja hormonaaliset mekanismit. Vrt. talviuni, estivaatio; ks. lämmönsäätely."
talviuni%BS2001:"talviuni, winter sleep, winter torpor, joidenkin tasalämpöisten nisäkkäiden (esim. karhu, mäyrä) talvehtimisstrategia, jossa eläin nukkuu tavallista syvemmässä unessa kylmimmän talvikauden yli. Tällöin sen kudosten aineenvaihdunta saattaa vähetä 30-50 %, mutta ruumiinlämpötila laskee vain 4-5 °C, ja eläin pystyykin herätessään heti aktiivisesti liikkumaan. Aineenvaihdunta vähenee melkoisesti normaalitasosta ja typpiaineenvaihdunta muuttuu siten, että virtsa-ainetta ei erity (ks. ureatypen kiertä-minen), joten virtsaamistarvetta ei synny. Ks. talvehtiminen; vrt. talvihorros."
tamaanit%BS2001:"tamaanit, conies (coneys), hyraxes, hyracoids, Hyracoidea, nisäkäslahko, johon kuuluu seitsemän Afrikassa ja Lähi-idässä elävää lajia; ne muistuttavat ulkonäöltään jyrsijöitä, mutta tukirangan ja hermoston rakenteen perusteella ne sijoitetaan systeemissä lähelle kavioeläimiä ja norsuja. Syn. kalliomäyrät."
tappajasolu%BS2001:"tappajasolu, killer cell, cytotoxic T cell, Tc cell, selkärankaisten immuunisysteemiin kuuluva T-lymfosyytti (efektori-T-solu, Tc-solu), joka aktivoituneena tuhoaa elimistöön tunkeutuneita tai siirrettyjä vieraita soluja (sytotoksinen reaktio). Ks. imusolut, immuniteetti; vrt. luonnolliset tappajasolut."
tappi%BS2001:"tappi(solu), (retinal) cone, monilla selkärankaisilla tavattava silmän valoaistinsolu (ks. valo-reseptori), jonka toimintaan perustuu useiden eläinten tarkka näkökyky päiväsaikaan. Myös värien näkeminen liittyy tappien toimintaan. Tappisolun valolle reagoiva osa on suhteellisen lyhyt, ja solu onkin valolle paljon epäherkempi kuin verkkokalvon toinen, hämäränäkemiseen sopeutunut aistinsolutyyppi, sauva(solu). Ks. värien näkeminen, jodopsiini."
tarsus%BS2001:"tarsus (engl., lat., kreik. tarsos = lattea pinta), 1. nilkka; ks. raaja, vrt. ranne; 2. selkärankaisen silmässä tiheän säikeisen sidekudoksen muodostama levy, joka muodostaa ja tukee silmäluomen reunaa; esim. tarsus inferior alaluomessa ja tarsus superior yläluomessa. Adj. tarsaali(nen)."
tarttumaraaja%BS2001:"tarttumaraaja, prehensile leg/limb, raaja, joka on sopeutunut tarttumiseen ja kiinnipitämiseen; esim. 1. kädellisten eturaaja, käsi; 2. lintujen tarttumajalka (ks. raaja); 3. eräiden äyriäislajien gnathopodium."
tarttumisrefleksi%BS2001:"tarttumisrefleksi, grasping reflex, nisäkkäiden vastasyntyneiden poikasten (etenkin emon turkissa riippuvien poikasten) tarttumisreaktio, joka esiintyy mm. kädellisillä ja siten ihmiselläkin. Kun esim. vastasyntyneen lapsen kämmentä kosketetaan, sormet takertuvat koskettavan esineen ympärille."
tasalämpöinen%BS2001:"tasalämpöinen, homoiothermic, homoiothermal, homeothermic, homeothermal, homeoterminen; ks. tasalämpöisyys."
tasalämpöisyys%BS2001:"tasalämpöisyys, homoiothermy, homeothermy, homeotermia; eläimen ruumiinlämpötilan ak-tiivinen ylläpito tietyllä, melko vakaalla tasolla. Tasalämpöisiä eli homeotermisiä eläimiä (homeotherms) ovat vain linnut, jotka ylläpitävät noin 40 °C:n lämpötilaa, ja nisäkkäät, joiden ruumiinlämpötila on noin 37 °C (nokka- ja pussieläimillä muutamaa astetta alempi). Nämä lämpötilat tarkoittavat lähinnä sisäelinten lämpötilaa (ydinlämpötila, core temperature), sillä muissa ruumiinosissa, etenkin raajoissa, lämpötila voi olla paljon matalampi. Tasalämpöisyys perustuu kudosten lämmöntuoton ja eläimestä tapahtuvan lämmönpoiston välisen tasapainon ylläpitoon monimutkaisten hermo- ja hormonijärjestelmien avulla (ks. lämmönsäätely). Vrt. endotermia, heterotermia."
tasapaino- ja liikeaisti%BS2001:"tasapaino- ja liikeaisti, equilibrium sense, selkärankaisilla sisäkorvan kaarikäytävissä sekä niihin liittyvissä soikeassa ja pyöreässä rakkulassa olevat aistinelimet (mekaaniset ais-timet) ja niitä hermottavat hermoradat kahdeksannessa aivohermossa sekä aivojen vastaanottoalueet ydinjatkeessa (vestibulaaritumake) ja pikkuaivoissa. Kaarikäytäviä ja em. rakkuloita kutsutaan usein yhteisnimellä vestibulaarielin (vestibular organ/apparatus). Kunkin kaarikäytävän (kolme, kohtisuorassa toisiaan vastaan) tyven laajentuman, ampullan, pohjalla on kartiomainen rakenne, cupula, jossa tukisolujen väleissä olevat aistinsolut (karvasolut, hair cells) toimivat aistinreseptoreina, proprioseptoreina. Niiden pitkät aistinsolukarvat taipuvat ja ärtyvät kaarikäytävän nesteen, endolymfan, liikkuessa ja siten aistivat eläimen liikkeen muutoksen. Vastaavanlaiset aistinsolukarvat soikean rakkulan (monilla selkärankaisilla myös pyöreän rakkulan) pohjaosassa (macula) taipuvat Maan vetovoiman ja pään liikkeen vaikutuksesta ja siten aistivat pään asennon. Jälkimmäisessä tapauksessa aistinsolukarvojen taipuminen aiheutuu hyytelömäisen massan päällä kelluvista kalkkikeräymistä, tasapainokivistä eli otoliiteista (statoliiteista). Tasapainoa ylläpitävät ruumiinliikkeet perustuvat pääasiassa pikkuaivojen kontrolloimiin refl eksiliikkeisiin, jotka em. aistinreseptorit ärtyessään indusoivat. Tasapainon säätelyssä toimivat myös näköaisti sekä lihasten, jänteiden ja nivelpussien reseptorit ja maata koskettavien ihoalueiden paine- ja kosketusreseptorit, jotka yhdessä vestibulaarielimen kanssa muodostavat asento- ja liikeaistin reseptorit. Selkärangattomilla (esim. äyriäiset) on vastaavanlaisia tasapainoaistimia (ks. statokysta), jotka saattavat olla myös avoimia."
tasaripsiset%BS2001:"tasaripsiset, holotrichans, holociliates, Holotrichia (Holociliata), ripsieläimiin kuuluva monimuotoinen ryhmä, jolla ei nykyisin ole taksonomista asemaa. Joissakin luokitteluissa niitä pidetään alajaksona ripsieläinten pääjaksossa Ciliophora. Tasaripsisillä on yleensä ripsipeite tasaisesti soluruumiin pinnalla; soluelimet ovat hyvin kehittyneet, kuten esim. tohvelieläimellä. Tasaripsiset ovat yleisiä varsinkin seisovissa, rehevissä pienvesissä."
taskuhuulet%BS2001:"taskuhuulet, false vocal cords, ks. kurkunpää."
taskuläppä%BS2001:"taskuläppä, semilunar valve, puolikuuläppä, sydämessä aortan ja keuhkovaltimon tyvessä sekä laskimoissa ja imusuonistossa esiintyvä läppätyyppi, jossa on taskumaisista liuskoista muodostunut rakenne; voi avautua vain yhteen suuntaan."
tauriini%BS2001:"tauriini, taurine (kreik. tauros = härkä), eläimissä tavattava yhdiste, 2-aminoetaanisulfonihappo, HNCHCHSOH. Selkärankaisilla maksassa syntetisoituva tauriini liittyy sappihappoon, jolloin muodostuu taurokolihappo, jonka natriumja kaliumsuolat, taurokolaatit, kuuluvat sappisuoloihin. Tauriini eristettiin ensimmäiseksi härän sappinesteen taurokolihaposta. Tauriini toimii mahdollisesti joissakin selkärangattomissa hermoston välittäjäaineena, neurotransmitterina."
tela%BS2001:"tela (lat.), tela, mon. telae (lat. = verkko), verkkomainen kudos; esim. 1. tela choroidea, aivokammioiden katossa oleva rakenne, jon-ka verisuonipunos (plexus choroideus, choroid plexus) työntyy pieninä nysterminä pehmeästä aivokalvosta kammioon. Verisuonia peittää hermotukikudoksen solujen, ependyymasolujen, muodostama kerros. Verisuonipunoksen seinämän läpi tihkuvasta veriplasmasta muodostuu aivo-selkäydinnestettä; 2. tela subcutanea, ihonalaiskudos."
telegonia%BS2001:"telegonia, telegony (kreik. tele-= kaukana, gonos = siemen, siittäminen, jälkeläiset), virheellinen käsitys, jonka mukaan siittäneen koiraan vaikutus ilmenisi myöhemmissä, toisen koiraan siittämissä jälkeläisissä; käsitys elää sitkeänä kennelpiireissä uskomuksena, jonka mukaan kerran sekarotuiset pennut saanut narttukoira ei enää voisi saada puhdasrotuisia pentuja."
telencephalon%BS2001:"telencephalon (lat.), telencephalon, mon. telencephala, amer. myös telencephalons (kreik. telos = päämäärä, pääte, enkefalos = aivot), selkärankaisten etuaivot (isoaivot)."
teloblasti%BS2001:"teloblasti, teloblast (kreik. telos = päämäärä, pääte, loppu, blastos = itu), alkusuisten eläinten varhaisalkion solutyyppi, josta kehittyy mesodermi ja myöhemmin skitsoselooma."
telodendron%BS2001:"telodendron (kreik.), telodendron, mon. telodendria (kreik. dendron = puu), hermosolun haarakkeen puumaisesti haaroittunut pääte; voi olla dendriitin tai aksonin päässä."
telolesitaalinen%BS2001:"telolesitaalinen, telolecithal (kreik. lekithos = munanruskuainen), kuvaa isokokoista muna-solua, jossa solulima tumineen on solun toisessa laidassa (animaalinen napa) ja ruskuainen vastakkaisella puolella (vegetatiivinen eli vegetaalinen napa). Yleensä tässä munasolutyypissä ruskuaista on kuitenkin niin runsaasti, että se täyttää lähes koko munasolun; mm. rauskuilla, matelijoilla ja linnuilla. Vrt. oligolesitaalinen, mesolesitaalinen, megalesitaalinen."
telotrocha%BS2001:"telotrocha (lat.), telotroch (lat., kreik. trokhos = ratas), 1. värekarvatupsu actinotrocha-, torna-ria- ja trokofora-toukan peräaukon ympärillä; muodostaa anaalialueen kanssa pygidiumin; 2. kelloripsisten ripsieläinten (alaluokka Peritrichia) vapaasti uiva toukkamuoto, joka syntyy tytärsoluna tai kuroutuu emoyksilön varresta."
telsoni%BS2001:"telsoni, telson (kreik. telson = äärimmäinen kärki), 1. kymmenjalkaisäyriäisten, kuten rapujen, takaruumiin viimeiseen jaokkeeseen liittyvä lisäke, joka yhdessä parillisten uropodiumien kanssa muodostaa ravun pyrstön; 2. skorpionien ja tikaripyrstöjen takaruumiin kärjessä oleva myrkkypistin."
telytokia%BS2001:"telytokia, thelytoky (kreik. thelys = nainen, tokos = jälkeläinen), partenogeneesin muoto, jossa naarasjälkeläiset syntyvät hedelmöitymättömistä munista."
tendo%BS2001:"tendo (lat., mon. tendines), tendon, jänne."
tentaklit%BS2001:"tentaklit, tentacles (lat. tentare = koskettaa, tunnustella), lonkerot; erityisesti monien selkärangattomien ja joidenkin kasvien lonkeromaisia, liikkuvia ulokkeita, jotka sijaitsevat usein suun ympärillä ja toimivat paitsi tuntoeliminä myös liikunta-, ravinnonotto- ja puolustautumiseliminä; esim. polyyppieläinten, nilviäisten ja sammaleläinten sekä eräiden hyönteissyöjäkasvien tentaklit. Syn. tentaakkelit."
terapia%BS2001:"terapia, therapy (kreik. therapeia), taudin hoito."
teratogeeni%BS2001:"teratogeeni, teratogen (kreik. teras = hirviö, gennan = tuottaa), fysikaalinen tai kemiallinen tekijä, joka aiheuttaa sikiövaurioita ja siten elinten epämuodostumia. Parhaiten tunnettuja nisäkkäiden teratogeeneja ovat säteily ja virukset sekä tietyt kemikaalit, kuten eräät torjunta-aineet ym. ympäristömyrkyt. Lääkeaineiden terato-geenisuus testataan koe-eläimillä."
teratogeeninen%BS2001:"teratogeeninen, teratogenic, epämuodostumien syntymiseen liittyvä; epämuodostumien kehittymisen aiheuttava (aine ym.); ks. teratogeeni."
tergum%BS2001:"tergum, mon. terga (engl., lat. = selkä), 1. eläimen selkä, selkäpuoli; 2. niveljalkaisten selkäkilpi, joka koostuu useista osista, skleriiteistä; vrt. notum, pleuron, sternum; 3. siimajalkaisten kuoren yläosa."
terhomadot%BS2001:"terhomadot, acorn worms, enteropneusts, Enteropneusta, esiselkäjänteisten luokka, joka käsittää noin 70 lajia; ovat yksittäin eläviä, matomaisia eläimiä, joiden pituus vaihtelee 2,5 cm:stä 2,5 m:iin. Terhomadot elävät merten pohjissa kaivautuen U:n muotoisiin putkiin. Ruumis on jakautunut kolmeen osaan: kärsä eli proboscis, kaulus (collar) ja vartalo. Hengitysvesi tulee suun kautta nieluun ja sieltä kidusten kautta nielun molemmin puolin sijaitseviin kiduskammioihin, joista pienten aukkojen eli porusten kautta ruumiin ulkopintaan; aukkoja pidetään homologisina ympyräsuisten kidusrakojen kanssa."
termiitit%BS2001:"termiitit, termites, Isoptera, pienten, hemimetabolisten hyönteisten muodostama lahko, jonka yhteiskunnissa sosiaalinen organisaatio on erittäin monimuotoinen ja yksilöt muodostavat useita morfologisesti erilaisia kasteja, kuten lisääntymisyksilöitä, sotilaita ja työläisiä. Termiittejä on joskus kutsuttu »valkoisiksi muurahaisiksi», mutta niiltä puuttuvat muurahaisten selvästi erilliset keski- ja takaruumiit, jotka termiiteillä ovat leveälti liittyneet yhteen. Termiittien pääravinto on selluloosa, jota ne pystyvät tehokkaasti pilkkomaan suoliston mikroflooran avulla. Siksi niistä on muodostunut monilla trooppisilla alueilla taloudellisesti merkittäviä puurakenteiden tuholaisia. Termiittejä tunnetaan noin 200 lajia."
termogeniini%BS2001:"termogeniini, thermogenin, uncoupling protein, UCP (kreik. gennan = tuottaa), irtikytkijä-proteiini; nisäkkäiden ruskean rasvakudoksen soluissa oleva proteiini, joka mitokondrioissa kytkee irti kudoksen ATP:n tuoton soluhengityksestä, ts. oksidatiivinen fosforylaatio estyy. Tällöin soluhengityksen tuottama kemiallinen energia ei sitoudu ATP-molekyyleihin vaan muuttuu lämmöksi palvelemaan eläimen lämmönsäätelyä. Termogeniinin määrä lisääntyy voimakkaasti eläimen sopeutuessa vähitellen kylmään."
termoneutraali alue%BS2001:"termoneutraali alue, thermoneutral area/zone, termoneutraalilämpötila, tasalämpöisen eläimen ympäristön lämpötila-alue, jossa eläimen ei tarvitse käyttää aineenvaihdunnallisia mekanismeja lämpötilansa säätelyyn, vaan siihen riittävät lämmönhukkaa (eristystä) säätelevät mekanismit. Siten tässä lämpötilasssa saadaan levossa olevasta nisäkkäästä tai linnusta mitatuksi sen perusaineenvaihdunta. Arktisilla eläimillä termoneutraalialue on laaja (esim. naalilla -30 - +20 °C), mutta tropiikin eläimillä ja pienikokoisilla eläimillä se on yleensä suppea (lämmitettävissä asunnoissa elävillä ihmisillä 28-31 °C, hiirillä 28-32 °C). Termoneutraalialueen ylärajaa kutsutaan ylemmäksi kriittiseksi lämpötilaksi ja alarajaa alemmaksi kriittiseksi lämpötilaksi. Ks. lämmönsäätely."
ternimaito%BS2001:"ternimaito, fore-milk, colostrum, synnytyksen jälkeen muutamien päivien ajan erittyvä maito, joka sisältää tavallista runsaammin mineraaleja ja proteiineja (erityisesti immunoglobuliineja) ja joka on elintärkeä pennuille elämän kriittisinä alkuaikoina."
territoriaalinen%BS2001:"territoriaalinen, territorial, kuvaa eläintä, joka puolustaa reviiriään muita oman sukupuolen lajikumppaneita vastaan."
territorio%BS2001:"territorio, territory (lat. territorium = maa-alue), reviiri."
tertiaalit%BS2001:"tertiaalit, tertiaries (lat. tertiarius < tertius = kolmas), olkasulat."
terveysvaikutteiset elintarvikkeet%BS2001:"terveysvaikutteiset elintarvikkeet, functional foods, funktionaaliset elintarvikkeet."
testis%BS2001:"testis (lat.), testis, mon. testes, siittiörauhanen, kives; testikulaarinen, siittiörauhaseen, kivekseen liittyvä."
testosteroni%BS2001:"testosteroni, testosterone, selkärankaisten koirashormoni."
tetania%BS2001:"tetania, tetany, 1. fysiologinen tetanus; 2. luustolihaksen ja sen hermon epänormaali herkisty-minen, joka ilmenee lihaksen supistusherkkyytenä; johtuu vähentyneestä solunulkopuolisesta kalsiumpitoisuudesta."
tetanus%BS2001:"tetanus (kreik. teinein = jännittää), 1. fysiologinen tetanus, tetaaninen supistus; luustolihaksen tai sen osan, motorisen yksikön, normaali pitkäaikainen supistus, joka syntyy lihakseen saapuvista hermoimpulsseista silloin, kun ne tulevat niin tiheästi, että lihas ei ehdi veltostua niiden välillä. Tällöin lihaksen voima lisääntyy nykäyssupistusta suuremmaksi ja kestoltaan pal-jon pitemmäksi. Tetanuksen kokeellista aiheuttamista nimitetään tetanisaatioksi (tetanization, verbi: tetanisoida (tetanize); 2. patologinen tetanus, jäykkäkouristus; tetanus-basillin (Clostridium tetani) tuottaman myrkyn, tetanustoksiinin, tai muidenkin tekijöiden aiheuttama lihaksen fysiologisen tilan muutos, johon liittyy lihaskouristuksia. Ks. tetania."
tetrodotoksiini%BS2001:"tetrodotoksiini, tetrodotoxin, TTX (Tetraodontidae = pallokalojen heimo, kreik. toksikon = nuolimyrkky), yksi voimakkaimmin vaikuttavista eläinmyrkyistä. Se on etenkin lihas- ja hermosolujen solukalvon natriumkanavien (ks. ionikanavat) toiminnan ehkäisijä, jota on joissakin sammakoissa, noin 50 kalalajissa sekä joissakin mustekaloissa. Japanissa asiantuntijakokit valmistavat fugu-kalaruokaa (Fugu exacrum = sokkelopallokala), jota sitten syödään tetrodotoksiinin myrkkyvaikutuksen kokemiseksi lievänä (huumevaikutus), mutta seuraukset saattavat toisinaan olla ikäviä. Tetrodotoksiini on tärkeä aine lihas- ja hermosolututkimuksessa."
salpat%BS2001:"Thaliacea (Thalia = salpan suku), salpat."
theca folliculi%BS2001:"theca folliculi (lat.), theca of follicle (kreik. theke = vaippa, lat. folliculus = pieni rakkula), munarakkulan kaksikerroksinen seinämä, munarakkulan kotelo; ks. teekasolut."
tekodontit%BS2001:"Thecodontia, thecodonts, (kreik. odous, genet. odontos = hammas), tekodontit (laatikkohammasliskot); valtiasliskoihin (Archosauria) kuulunut, sukupuuttoon kuollut matelijalahko, joka eli valtakauttaan triaskaudella; useimmat lajit olivat pienehköjä petoja, joiden hampaat olivat hammaskuopissa ja siten pystyivät ruuan paloitteluun; liikkumiseliminä takaraajat eturaajoja merkittä-vämmät. Tekodontit olivat hirmuliskojen, lentoliskojen ja krokotiilien kantamuotoja."
synnyttävät nisäkkäät%BS2001:"Theria (kreik. therion = villieläin), synnyttävät nisäkkäät."
theriologia%BS2001:"theriologia (lat.), theriology (kreik. therion = villieläin, petoeläin, logos = tieto, oppi), nisäkästiede, synnyttäviä nisäkkäitä tutkiva tieteenala; vrt. mammalogia."
thorax%BS2001:"thorax, mon. thoraces (engl., kreik.), 1. selkärankaisten rinta, joka on vartalon etuosa niskan ja vatsan välissä; sitä tukevat kylkiluut ja rintalasta (rintakehä); 2. niveljalkaisten keskiruumis pään (cephalus) ja takaruumiin (abdomen) välissä; äyriäisillä ja hämähäkkieläimillä thorax on kasvanut yhteen pään kanssa, jolloin muodostuu päärinta (cephalothorax). Hyönteisten thorax on jakautunut kolmeen osaan: pro thorax, mesothorax ja metathorax, joihin kuhunkin liittyy yksi raajapari."
thymus%BS2001:"thymus (lat.), thymus, kateenkorva, tyymus."
tibia%BS2001:"tibia (lat.), tibia, mon. tibiae, tibias, 1. sääriluu (ks. raaja); 2. hyönteisten raajan neljäs jaoke femurin ja tarsuksen (joillakin lajeilla metatarsuksen) välissä; hämähäkkieläimillä tarsuksen ja patellan välissä."
Tiedemannin rakkulat%BS2001:"Tiedemannin rakkulat, Tiedemann’s vesicles/ bodies (F. Tiedemann, 1781-1861), meritähtien vesiputkilostoon liittyvän rengaskanavan sisäpinnan pieniä rakkuloita, joissa valmistuu seloomasyyttejä."
tiehytmadot%BS2001:"tiehytmadot, flukes, digenean trematodes, Digenea, imumatoihin kuuluva sisäloisten alaluokka (joissakin luokitteluissa lahko), jossa on useita taudinaiheuttajia. Ne elävät pääasiassa selkärankaisten suolistossa, maksassa ja keuhkoissa. Niiden monimuotoinen elinkierto käsittää yhden tai useamman väli-isännän, joista ensimmäinen on usein nilviäinen. Suomessa tiehytmatoja on runsaasti kotieläinten, riistan ja kalojen loisina; esim. lampaanmaksamato (Fasciola hepatica), kalojen loiskaihia aiheuttava Diplostomum spathaceum sekä verimadot, jotka aiheuttavat bilhartsioosin, skistosomiaasin ja järvisyyhyn."
tigmotaksia%BS2001:"tigmotaksia, thigmotaxis (kreik. taksis = järjestys), kosketuksesta aiheutuva eläimen suuntausliike; ks. taksia."
tiineys%BS2001:"tiineys, gestation, gravidity, nisäkkäiden raskaudentila, tiinehtiminen, graviditeetti, gestaatio; adj. tiine (gravid); ihmisestä puhuttaessa käytetään termiä raskaus (pregnancy). Naarashormonit, erityisesti progesteroni, ylläpitävät ja säätelevät tiineyttä. Tiinehtimisaika vaihtelee suuresti: esim. norsulla se on 22 kuukautta, hevosella 340 vrk, lehmällä 282 vrk, vuohella ja lampaalla 148 vrk, koiralla ja kissalla noin 60 vrk ja hiirellä 19 vrk. Ks. viivästynyt implantaatio, alkionkehitys."
tikapuuhermosto%BS2001:"tikapuuhermosto, ladder-like nervous system, joidenkin selkärangattomien, kuten laaka- ja nivelmatojen sekä niveljalkaisten, hermoston perustyyppi; ks. hermosto."
tikaripyrstöt%BS2001:"tikaripyrstöt, king crabs, horseshoe crabs, merostomatans, Merostomata, vanha merellinen niveljalkaisluokka, josta on elossa nykyään vain neljä lajia ja yksi lahko (tai alaluokka) molukkiravut, Xiphosura. Ne ovat kookkaita eläimiä, joilla on paksu hevosenkenkää muistuttava kuori, joka peittää laajaa eturuumista (prosoma); takaruumis päättyy pitkään tikarimaiseen pyrstöön. Meriskorpioneihin (lahko/ alaluokka Eurypterida) on kuulunut jättiläiskokoisia ordoviikkikaudelta permikaudelle eläneitä selkärangattomia, jotka saattoivat kasvaa yli kolmen metrin mittaisiksi. Tunnetuin nykyisin elävistä lajeista on molukkirapu (Limulus polyphemus)."
tikkalinnut%BS2001:"tikkalinnut, woodpeckers, Piciformes (lat. picus = tikka, forma = muoto), lintulahko, jonka lajeja yhdistää kiipimäjalan rakenne: kaksi varvasta suuntautuu eteen- ja kaksi taaksepäin. Lisäksi niillä on terävä tikarimainen nokka ja pään takaosan kiertävä, erittäin pitkä kieli, joka on luiden ja sidekudoksen muodostama ja jonka ne kykenevät työntämään syvälle puun sisään pyydystäessään hyönteisiä. Kaikki lajit pesivät puunkoloissa. Lahko jaetaan kuuteen heimoon, joista runsaslajisin on tikkojen heimo (Picidae); siihen kuuluu lahkon 368 lajista 204. Muut heimot ovat tukaanit (Ramphastidae), hunajaoppaat (Indicatoridae), jakamarit (Galbulidae), laiskurit (Bucconidae) ja sepät (Capitonidae)."
tilakäyttäytyminen%BS2001:"tilakäyttäytyminen, spacing behaviour, eläinten elintilaan liittyvä käyttäytyminen, kuten re-viirikäyttäytyminen (ks. reviiri); tilakäyttäytyminen säätelee yksilöiden ja parien levintää ympäristöön; ks. kiertolaisuus."
T-imusolu%BS2001:"T-imusolu, T lymphocyte, T-lymfosyytti, T-solu; ks. imusolut."
tinamilinnut%BS2001:"tinamilinnut, tinamous, Tinamiformes, keski- ja eteläamerikkalainen lintulahko, johon kuuluu yksi heimo (Tinamidae) ja 46 lajia; ne muistuttavat jossakin määrin pieniä kanalintuja ja ovat sukua nanduille."
tohlo%BS2001:"tohlo, sheath of horn, ks. sarvi."
toimintavire%BS2001:"toimintavire, urge, vire."
tonus%BS2001:"tonus (lat.), tone (kreik. tonos = jännitys, voima), lihasjänteys (lihastonus), joka vallitsee poikkijuovaisissa ja sileissä lihaksissa niiden rentoutumisvaiheen aikana, jolloin vain pieni osa lihassoluista on vuorotellen supistuneessa tilassa. Refleksit ylläpitävät automaattisesti lihasjänteyttä, joka on tärkeä etenkin eläimen asennon säilyttämisessä."
tooninen%BS2001:"tooninen, tonic, tonusta koskeva, jatkuvassa jännitystilassa tai muussa toimintatilassa oleva; esim. 1. tooninen lihas, pääasiassa punaisista hitaista lihassyistä koostunut lihas; 2. tooninen aistinreseptori, jatkuvassa toimintatilassa oleva reseptori, ts. sellainen, joka ei sopeudu nopeasti; ks. aistinadaptaatio. Vrt. faasinen (ks. faasi)."
torakaali%BS2001:"torakaali(nen), thoracic, thoracal (lat. thoracicus < kreik. thoraks = rinta), rintaa, rintakehää tai hyönteisten keskiruumista koskeva; etuliitteenä torako-."
torakaaliraajat%BS2001:"torakaaliraajat, thoracic appendages, thoracopods, kidusjalkaisten ja kuoriäyriäisten, kuten vesikirppujen ja rapujen, keskiruumiiseen liittyvät tavallisesti kidukselliset raajat; syn. rintaraajat."
torakotrooppinen hormoni%BS2001:"torakotrooppinen hormoni, thora(ci)cotropic hormone, TTH (kreik. trope = kääntäminen), hyönteisten aivoganglioiden välisen osan (pars intercerebralis) neurosekretoristen solujen erittämä hormoni, joka varastoituu ja vapautuu corpus cardiacum -rauhasesta; säätelee ekdysonin erittymistä protorakaalirauhasesta. Syn. ekdysiotrooppinen hormoni, protorakotrooppinen hormoni, PTTH."
tornaria%BS2001:"tornaria(toukka), tornaria, mon. tornariae, amer. myös tornarias (lat. tornare = kääntää, pyörittää), eräiden esiselkäjänteisiin kuuluvien terhomatojen (Enteropneusta) vapaasti uiva planktoninen toukkamuoto, joka muistuttaa piikkinahkaisten bipinnariatoukkaa, mikä osaltaan osoittaa selkäjänteisten ja piikkinahkaisten välistä sukulaisuutta. Ks. toukka."
torpidi%BS2001:"torpidi, torpid (lat. torpidus), hidas (reagoimaan), turta, horroksessa oleva."
torpor%BS2001:"torpor (engl., lat.), hitaus, velttous, horros(tila)."
toukka%BS2001:"toukka, nymph, caterpillar, larva, mon. larvae, amer. myös larvas, useiden eläinten elinkierrossa munavaiheen jälkeinen, kotelo- tai aikuisvaihetta edeltävä kehitysvaihe, joka poikkeaa rakenteellisesti ja toiminnallisesti aikuisesta; lisäksi toukka on emoyksilöstä riippumaton ja itsenäinen mutta ei kykene lisääntymään. Toukka käy läpi muodonvaihdoksen ennen aikuiseksi kehittymistään. Toukkamuotoja erotetaan eri eläinryhmissä useita: esim. polttiaiseläinten planula, sienieläinten amfiblastula, nauhamatojen pilidium, monisukasmatojen ja mereisten simpukoiden trokofora, merellisten kotiloiden veliger, makean veden simpukoiden glokidio, äyriäisten nauplius, merimakkaroiden aurikularia, meritähtien bipinnaria, merisiilien pluteus tai echinopluteus, käärmetähtien ophiopluteus, tupsumatojen actinotrocha, selkäjänteisten tornaria, ympyräsuisten ammokeetti ja ankeriasmaisten kalojen leptokefalus, sammakoiden »nuija-/nupipäätoukat». Perhosten, eräiden pistiäisten ja kärsäkorentojen toukalla (engl. caterpillar) on etupäässä kolme nivelikästä raajaparia ja takana vaihteleva määrä käsnäjalkoja. Ks. nymfi."
toukkamyrkky%BS2001:"toukkamyrkky, larvicide, larvisidi; toukkien torjuntaan käytetty aine; ks. torjunta-aineet."
T-putkijärjestelmä%BS2001:"T-putkijärjestelmä, T system of tubules (T < engl. transverse = poikittainen), luustolihas- ja sydänlihassolujen solukalvosta poikittain solun sisään työntyvien putkien järjestelmä. Putkien kautta solukalvon sähköinen signaali, aktiopotentiaali, pääsee leviämään niin lähelle sarkoplasmakalvostoa, että se indusoi sieltä supistukseen vaadittavan kalsiumionien vapautumisen. Ks. ärsytys-supistuskytkentä."
traani%BS2001:"traani, train oil, whale oil, blubber, merieläimistä, kuten valaista, hylkeistä ja lukuisista kalalajeista saatava rasva. Traania on käytetty varsinkin aikaisemmin mm. nahka-, maali-, saippua-ja elintarviketeollisuudessa."
trabecula%BS2001:"trabecula (lat.), trabecula, mon. trabeculae, trabeculas (lat. dim. sanasta trabs = säde), sidosjuoste, -säie, luupalkki, trabekkeli; esim. trabeculae carneae cordis, sydänkammioiden sisä-seinämän pinnan lihassyykimput, lihasansaat."
tractus%BS2001:"tractus (lat.), tract, juoste, rata, kanava; esim. tractus digestorius, ruuansulatuskanava; tractus olfactorius, hajujuoste (hajuhermoon liittyvä hermosyykimppu); tractus opticus, paril-linen näköjuoste: näköhermoon kuuluva rata, joka kulkee näköhermorististä (chiasma opticum) talamukseen; tractus spinothalamicus, selkäydin-talamusrata. Lat. mon. tractus."
trakeaalikidukset%BS2001:"trakeaalikidukset, tracheal gills, ilmaputkikidukset; ks. kidukset, ilmaputket."
transdermaalinen%BS2001:"transdermaalinen, transdermic, transcu taneous (kreik. derma = iho), ihon läpi tapahtuva, ihon läpi työnnetty (esim. ruiske); syn. transkutaaninen, perkutaaninen."
transdeterminaatio%BS2001:"transdeterminaatio, transdetermination (lat. determinatio = rajoittaminen < determinare = määrätä rajat), banaanikärpäsen imaginaalilevyjen soluissa niiden in vivo -viljelyn aikana tapahtuva determinaatiotilan (ks. determinaatio) muutos, jonka seurauksena imaginaalilevyn osasta kehittyykin jonkin muun ruumiinosan rakenteita kuin alkuperäinen determinaatio olisi edellyttänyt."
transferriini%BS2001:"transferriini, transferrin (lat. ferrum = rauta), selkärankaisten veriplasman proteiini (ß-glo-buliini), joka toimii raudan kuljettajana veressä; aikaisemmin käytettiin myös nimeä siderofiliini. Rautavapaata muotoa kutsutaan usein nimellä apotransferriini ja raudan sitonutta muotoa ferrotransferriini."
transformoivat kasvutekijät%BS2001:"transformoivat kasvutekijät, transforming growth factors, TGFs, selkärankaisten eläimien dimeeristen polypeptidien ryhmä, joita ovat TGF-a ja TGF-ß sekä inhibiinit, aktiviinit ja Müllerin tiehyen regressiotekijä, joilla kaikilla on vaikutusta solujen lisääntymiseen ja kudosten erilaistumiseen; esim. TGF-ß aktivoi mesenkyymistä peräisin olevia soluja mutta ehkäisee neuroektodermaalisia soluja. Lähes kaikissa soluissa (myös tuumori- eli kasvainsoluissa) on TGF-ß:lle spesifisiä vastaanottokohtia, reseptoreita."
transfuusio%BS2001:"transfuusio, transfusion (lat. fusio = yhteensulattaminen), siirtäminen yhteen, sulauttaminen; fysiologiassa verensiirto, veren tai verisolujen ruiskuttaminen eläimen verenkiertoon (yleensä hitaana infuusiona)."
transkortiini%BS2001:"transkortiini, transcortin, corticosteroid-binding globulin, cortisol-binding protein (lat. cortex = kuori), selkärankaisten veren globuliineihin kuuluva proteiini, johon kiinnittyneenä lisämunuaisen kuorikerroksen hormonit, kortikosteroidit (etenkin kortisoli), kulkevat veriplasmassa. Transkortiini syntetisoituu maksassa."
transseksualismi%BS2001:"transseksualismi, transsexualism (lat. trans = toisella puolella, läpi, sexus = sukupuoli), ihmisen psykofysiologisen tilan kehittyminen sellaiseksi, että siihen liittyy halu vaihtaa sukupuolta. Adj. transseksuaalinen; vrt. transvestismi, halu käyttää vastakkaisen sukupuolen vaatteita."
transvektio%BS2001:"transvektio, transvection effect (lat. transvectio = yliajaminen, ylikulku, ohikulku), perinnölli-syystieteessä banaanikärpäsellä havaittu positioefekti, joka johtaa mutaation voimistumiseen, jos mutaatio on trans-asemassa kromosomin tietynlaisen rakennemuutoksen kanssa."
trijodityroniini%BS2001:"trijodityroniini, triiodothyronine, ks. kilpirauhashormonit."
trikiini%BS2001:"trikiini, trichina, mon. trichinae, trichinas (kreik. thriks = karva), sukkulamatoihin kuu-luva noin 1,5 mm:n pituinen loinen (Trichinella spiralis); se aiheuttaa trikinoosi-taudin, jossa on mm. tulehduksia sydänlihaksessa ja hermostossa. Täysikasvuinen trikiini elää varsinkin lihaa syövien nisäkkäiden, kuten rotan, karhun ja (villi)sian, suolistossa, josta toukat tunkeutuvat lihaksiin ja koteloituvat sinne. Ihminen voi saada tartunnan huonosti kypsennetystä tarkastamattomasta sianlihasta."
trikobotrium%BS2001:"trikobotrium, trichobothrium, mon. trichobothria (lat., kreik. bothros = kuoppa), eräiden niveljalkaisten, kuten joidenkin hämähäkkien ja tuhatjalkaisten, aistinelin, jossa pienen kuopan tai nystermän (botridium) keskellä on aistinsukanen (thrix); se reagoi tärinään ja ilman tai veden värähtelyyn."
trikokysta%BS2001:"trikokysta, trichocyst (kreik. kystis = rakko), ripsieläinten ja panssarisiimaeliöiden ektoplas-man pitkälle erilaistunut soluelin, joka on nesteen täyttämä sukkulamainen tai munanmuotoinen rakkula. Sen keskellä on karvasukanen. Trikokystat, jotka ovat joko myrkyllisiä tai myrkyttömiä, sijaitsevat säännöllisin välein soluruumiin pinnalla ja toimivat kiinnittymis- ja puolustustehtävissä."
trilobiitit%BS2001:"trilobiitit, trilobites, Trilobita (kreik. tri-= kolmi-, lobos = lohko), niveljalkaisten luokka, jonka edustajat tunnetaan vain fossiileina erityisesti kambrikaudelta; olivat pääasiassa valtamerten pohjaeläimiä, joiden jaokkeinen ruumis oli jakautunut kolmeen lohkoon. Trilobiittejä on kuvattu noin 4000 fossiilista lajia."
trimetyyliamiinioksidi%BS2001:"trimetyyliamiinioksidi, trimethylamine oxide, monien valtamerikalojen typpiaineenvaihdunnan lopputuote veressä. Se ja erityisesti sen hajoamistuotteet kalan kuoleman jälkeen antavat kalalle voimakkaan hajun ja maun, joten ruokakalaksi tarkoitettu kala on teurastettava heti pyynnin jälkeen."
triploblastinen%BS2001:"triploblastinen, triploblastic (kreik. blastos = itu, silmu), kuvaa eläimiä, joiden alkiossa on kolme alkiokerrosta: ektodermi, mesodermi ja endodermi; useimmat eläimet, sieni- ja onteloeläimiä lukuun ottamatta, ovat triploblastisia. Vrt. diploblastinen."
tritonymfi%BS2001:"tritonymfi, tritonymph (kreik. tritos = kolmas, nymfe = neitsyt, nuori nainen), punkkien kolmas toukka- eli nymfivaihe; vrt. protonymfi, deutonymfi."
triunguliini%BS2001:"triunguliini, triungulin (kreik. tri- = kolmi-, lat. ungula = kynsi), toukohärkien (Meloidae) ja kierresiipisten (Strepsiptera) pieni, kuusijalkainen toukkavaihe."
trochanter%BS2001:"trochanter (engl., kreik. trokhanter = juoksija), 1. lat. trochanter major (iso sarvennoinen) ja trochanter minor (pieni sarvennoinen), reisiluun pinnalla olevia kyhmyjä lihasten kiinnittymistä varten; 2. reisirengas."
trofallaksia%BS2001:"trofallaksia, trophallaxis (kreik. allaksis = vaihtaminen), varsinkin sosiaalisten hyönteisten, kuten muurahaisten, tapa vaihtaa ruokaa lajikumppaneiden kesken; usein molemminpuoliseen ruokintaan osallistuvat toukka ja aikuinen yksilö, mutta sitä esiintyy myös täysikasvuisten yksilöiden välillä. Trofallaksia lujittaa yhteiskunnan jäsenten sosiaalisia siteitä."
trofobioottinen suhde%BS2001:"trofobioottinen suhde, trophobiosis (kreik. bios = elämä), kahden hyönteislajin välinen symbioosi, jossa toinen osapuoli toimii ravinnon hankkijana, trofobionttina, ja toinen torjuu saalistajia; tunnettu esimerkki on muurahaisten ja kirvojen suhde, jossa muurahaiset keräävät kirvojen erittämää mettä ja samalla suojaavat niitä"
trofoblasti%BS2001:"trofoblasti, trophoblast (kreik. blastos = itu), nisäkäsalkion varhaisvaiheen, embryoblastin eli blastokystin, ekstraembryonaalinen (alkion ulkopuolinen) kudos. Trofoblasti sulkee embryo-blastin sisäänsä, kiinnittää sen kohdun pintaan ja ravitsee sitä. Se erottaa alkion emosta ja estää hylkimisreaktion. Trofoblasti muodostaa istukan sikiönpuoleisen osan ja toimii varsinaisen alkion ravitsemuksessa; siitä ovat peräisin myös osa nisäkkään alkiokalvoista, ts. pääosat suoni- ja vesikalvosta. Trofoblastissa erottuu kaksi kerrosta, sisempi sytotrofoblasti ja ulompi synsytiotrofoblasti. Ks. alkionkehitys."
trofosomi%BS2001:"trofosomi, trophosome (kreik. soma = ruumis), partamatojen keskisuolesta syntyisin oleva elin, joka sisältää symbioosissa eläviä, kemosyntetisoivia (ks. kemosynteesi), bakteereja, jot-ka hapettavat rikkivetyä tuottamaan hiilidioksidista energiaa isäntäeläimen käyttöön."
trofotsoiitti%BS2001:"trofotsoiitti, trophozoite (kreik. zoon = eläin), itiöeläinten haploidinen kehitysvaihe, jossa sen kasvu ja jakautuminen ovat aktiivisimmillaan; esim. veriloisioihin kuuluvan malarialoision trofotsoiitit kasvavat ja jakautuvat merotsoiiteiksi isännän punasoluissa. Ks. sporotsoiitti."
trogonilinnut%BS2001:"trogonilinnut, trogons, Trogoniformes, trooppisten metsien kirkkaanväristen ja pitkäpyrstöisten lintujen muodostama lahko, johon kuuluu yksi heimo trogonit (Trogonidae) ja 39 lajia."
trokofora%BS2001:"trokofora, trochophore, trochosphere (kreik. trokhos = ratas, ferein = kantaa, sfaira = pallo), merellisten nivelmatojen, sammaleläinten ja eräiden nilviäisten vapaasti uiva ja pelaginen touk-kamuoto, jonka munan muotoisessa ruumiissa suuta ja keskiruumista kiertää ripsivyö (kuva). Vrt. pelagosfeera, veliger(toukka), toukka."
trombiini%BS2001:"trombiini, thrombin (kreik. thrombos = verihyytymä, -tukos, trombi), veren hyytymisessä toimiva entsyymi, joka hyytymisreaktioketjun viimeisessä reaktiossa pilkkoo plasman fibrinogeenin hyytymän muodostavaksi fibriiniksi. Syn. fibrinogenaasi, trombaasi."
tromboksaanit%BS2001:"tromboksaanit, thromboxanes, TXs, kudoshormoneihin kuuluvia verihiutaleista vapautuvia rasvahappojohdoksia, eikosanoideja. Synteesi alkaa esim. arakidonihaposta, josta ensin muodostuu prostaglandiinin endoperoksidia ja tästä tromboksaanisyntaasin katalysoimana edelleen tromboksaania (TXA2). Esim. verihiutaleista vapautuva TXA2 aiheuttaa verisuonten supistumista ja verihiutaleiden yhteen takertumista. Sen vastavaikuttajana toimii sen sukulaisaine, prostasykliini (prostaglandiini I2)."
trombosyytti%BS2001:"trombosyytti, thrombocyte, (blood) platelet (kreik. kytos = ontelo, solu), verihiutale; trombosytoosi, verihiutaleiden runsaus."
tropokollageeni%BS2001:"tropokollageeni, tropocollagen, kollageenin rakenneyksikkö."
tropomyosiini%BS2001:"tropomyosiini, tropomyosin, ks. troponiini."
troponiini%BS2001:"troponiini, troponin, lihassolujen ohuihin filamentteihin (aktiinifilamentteihin) kiinnittynyt proteiinikompleksi, jonka toiminta liittyy supistumisreaktion säätelyyn; se muodostuu kolmesta alayksiköstä: troponiinit I, C ja T, joihin vielä liittyy neljäs proteiini, säiemäinen tropomyosiini. Kalsiumionien (Ca2+) vaikutuksesta troponiinit reagoivat niin, että aktiini- ja myosiinifilamentit pääsevät reagoimaan keskenään, jolloin lihassolu supistuu. Ks. supistusreaktio, lihassupistus."
tropotaksia%BS2001:"tropotaksia, tropotaxis (kreik. taksis = järjestys), suuntausliike, jolloin eläin vertailee symmetrisesti ruumiin molemmin puolin sijaitsevilla aistimillaan ärsykkeen samanaikaista voimakkuutta eri suunnissa ja säätelee liikkeensä sen mukaan. Ks. taksia."
trypanosomit%BS2001:"Trypanosoma, trypanosomes (kreik. trypan = kaivautua, soma = ruumis), trypanosomit, unitautiloisiot; alkueläinten Sarcomastigophora-pääjaksoon ja siimaeliöiden (Flagellata) alajaksoon kuuluva suku, jonka lajeja loisii mm. selkärankaisten veressä aiheuttaen trypanosomiaasin, kuten ihmisessä unitaudin (ks. tsetsekärpäset) ja karjassa naganataudin. Unitautiloisioiden vektorit ovat verta imeviä selkärangattomia, joissa ensimmäiset kehitysvaiheet loisivat ja vasta viimeinen kehitysvaihe (tryptomastigootti) elää pääisännän veressä."
trypsiini%BS2001:"trypsiini, trypsin (kreik. tryein = hieroa, käyttää), selkärankaisten ruuansulatusentsyymi; alun perin useamman ruuansulatusentsyymin ryhmä, mutta tarkoittaa nykyään haimanesteen endo-peptidaasia, joka pilkkoo proteiinien peptidisidoksia peptidimolekyylien sisäosista. Ruokasulan proteiinien lisäksi se pilkkoo myös epäaktiivisia suolen ja haiman proteaaseja, kuten kymotrypsinogeenejä, aktiivisiksi ruuansulatusentsyymeiksi, kymotrypsiineiksi. Trypsiini erittyy haimasta inaktiivisena muotona, trypsinogeeninä, joka suolessa enteropeptidaasin (enterokinaasi) vaikutuksesta pilkkoutuu ja muuttuu aktiiviseksi trypsiiniksi. Myös jo muodostunut trypsiini voi aktivoida trypsinogeenin (autokatalyyttinen reaktio)."
tsetsekärpäset%BS2001:"tsetsekärpäset, tsetse flies, useita kaksisiipisten hyönteisten lahkoon kuuluvia lajeja (suku Glossina), jotka levittävät trypanosomien (ks. Trypanosoma) aikaansaamia tauteja lähinnä Saharan eteläpuolisessa Afrikassa."
T-solu%BS2001:"T-solu, T cell, T lymphocyte, T-lymfosyytti, Timusolu; ks. imusolut."
T-solun reseptorit%BS2001:"T-solun reseptorit, T-cell receptors, TCRs, selkärankaisten T-solun (T-imusolu, T-lymfosyyt-ti; ks. imusolut) pinnan heterodimeerisiä glykoproteiineja, jotka spesifisesti sitovat tietyn antigeenin. Sitoutuminen antigeeniin on yhtenä tekijänä vaikuttamassa T-solun aktivoitumiseen ja lisääntymiseen, jolloin antigeenin tuhoaminen tehostuu immunologisessa puolustuksessa (ks. immunitetti). Aivan kuin vasta-ainemo-lekyylissäkin reseptorimolekyylissä on varioiva osa, joka on erilainen yksilön eri T-soluissa. Täten koko T-solukanta kykenee sitomaan suuren määrän erilaisia antigeenejä."
tsooidi%BS2001:"tsooidi, zooid (kreik. zoon = eläin, eidos = muoto), 1. yksittäiseläin koloniaalisessa eläimessä, jonka yksilöt ovat peräisin yhdestä hedelmöityneestä munasolusta mutta ovat erilaistuneet eri tehtäviin; esim. polttiaiseläin- ja sammaleläinyhdyskunnissa; 2. loppuliitteenä eläimen kaltainen; esim. blastotsooidi."
tsygodaktyylinen%BS2001:"tsygodaktyylinen, zygodactylous (kreik. zygon = ies, parivaljakko, daktylos = sormi, varvas), kuvaa tavallisesti linnun jalkaa, jossa kaksi varvasta suuntautuu eteen- ja kaksi taaksepäin; esim. tikkojen kiipimäjalka."
tuber%BS2001:"tuber (lat.), tuber, mon. tubera, tubers, kyhmy; esim. tuber ischiadicum, (istuinluun) istuinkyhmy; tuberculum, nystermä, pieni kyhmy; esim. maaselkärankaisten kylkiluun päässä oleva kyhmy, joka kiinnittyy rintanikaman poikkihaarakkeeseen. Vrt. capitulum, mukula."
tubokurariini%BS2001:"tubokurariini, tubocurarine, ks. kurare."
tuhatjalkaiset%BS2001:"tuhatjalkaiset, myriapods, Myriapoda, niveljalkaisten yläluokka, joka sisältää juoksujalkaisten (Chilopoda), kaksoisjalkaisten (Diplopo-da), sokkojuoksiaisten (Symphyla) ja harvajalkaisten (Pauropoda) luokat. Eräät tutkijat pitävät tuhatjalkaisia vain epävirallisena ryhmänimenä ilman yläluokan tai alajakson asemaa. Tuhatjalkaisilla on pitkä, kapea ruumis, joka käsittää pään ja jaokkeisen ruumiin, jossa kussakin jaokkeessa on yksi tai kaksi paria kävelyraajoja."
tukikudos%BS2001:"tukikudos, connective tissue, luu- ja rustokudokselle annettu yhteisnimi; laajemmin käsitettynä sisältää myös side- ja rasvakudoksen."
tukiranka%BS2001:"tukiranka, skeleton, 1. selkärankaisten luinen tai rustoinen luuranko, sisäinen tukiranka eli en-doskeleton; myös sienieläinten tukineulasten muodostama rangosto on sisäinen tukiranka; 2. useiden selkärangattomien kitiinikutikulasta muodostunut ulkoinen tukiranka, eksoskeleton; 3. nivelmatojen hydrostaattinen tukiranka, jossa ruumiinontelon kudosvesi muodostaa tuen; 4. solun tukiranka. Kuva seuraavalla sivulla."
tularemia%BS2001:"tularemia (engl., kalifornialaisen Tularen piirikunnan mukaan), jänisrutto."
tulehdus%BS2001:"tulehdus, inflammation, fysikaalisten ja kemiallisten tekijöiden, mikrobien tai kudosvau-rion aiheuttama, yleensä eläimen paikallinen kudosreaktio (ks. immuunireaktio), joka pyrkii saartamaan ja tuhoamaan vaurioituneen kudoksen sekä tulehduksen aiheuttajan. Reaktioon liittyvät mm. verisuonten laajeneminen, hiussuonten läpäisevyyden lisääntyminen (etenkin histamiinin vaikutus), valkosolujen työntyminen tulehdusalueelle sekä erilaisten tulehdusai-neiden erittyminen (aiheuttavat mm. kipua, turvotusta). Erityisesti glukokortikoidit heikentävät tulehdusreaktiota. Syn. inflammaatio."
tulkitsijageeni%BS2001:"tulkitsijageeni, interpretation gene, tsygootin geenejä, jotka alkionkehityksen alussa tulkitsevat munasolussa olevaa paikan informaatiota. Tällaisia geenejä ovat aukkogeenit, parisääntögeenit ja segmentin navallisuusgeenit. Syn. kardinaaligeenit, segmentaatiogeenit."
tulomuutto%BS2001:"tulomuutto, immigration, immigraatio; ks. muutto."
tumake%BS2001:"tumake, nucleus, mon. nuclei, hermotumake; selkärankaisten keskushermoston harmaan aineen alue, jota yleensä valkea aine ympäröi. Se käsittää hermosolukeskuksia ja runsaasti lyhyitä hermohaarakkeita, dendriittejä. Usein tumakkeet ovat säätelykeskuksia tai liittyvät keskushermostosta lähteviin hermoihin, jolloin ne sisältävät perifeeristen hermosyiden hermosolukeskukset; esim. selkärankaisten keskushermoston tyvitumakkeet etumaisten aivokammioiden alapuolella, paraventrikulaaritumake kolmannen aivokammion ympärillä tai motoristen aivo-ja selkäydinhermojen tumakkeet aivorungossa ja selkäytimessä ko. hermojen tyven kohdalla. Laajoja yhtenäisiä harmaa- ainealueita aivokuoressa ei kutsuta tumakkeiksi, vaikka ne rakenteeltaan vastaavat näitä. Joistakin tumakkeista käytetään englanniksi termiä ganglion."
tuntoaisti%BS2001:"tuntoaisti, (sense of) feeling, yhteisnimi kosketus-, värinä-, paine-, kipu- ja lämpötila-aistille; näitä aistimia on ennen kaikkea eläinten iholla, mutta tuntoaistimia on myös sisäelimissä, lihas-ja luukalvoissa ja jänteissä. Suppeammin määriteltynä tuntoaisti käsittää vain kosketus- ja paineaistit. Ks. aisti, aistin."
tuntosukaset%BS2001:"tuntosukaset, tactile hairs, mekaanisista ärsykkeistä ärtyviä aistinsukasia, joita esiintyy tavallisesti selkärangattomien ruumiin pinnalla; kukin sukanen käsittää yhden tai useampia tuntosoluja, jotka ärtyvät kosketuksesta tai ympäristön, kuten ilman tai veden, värähtelystä."
tuojahaarakkeet%BS2001:"tuojahaarakkeet, dendrites, dendriitit; solukeskukseen päin sähköistä viestiä tuovat, yleensä lyhyet ja runsaasti haaroittuvat hermosolun haarakkeet. Solukeskuksen kanssa ne toimivat hermosolun vastaanottoalueena, jonka pintaan päättyy yleensä suuri määrä muista hermosoluista tulevia aksonien päätteitä (ks. synapsi). Kaksinapaisissa eli bipolaarisissa hermosoluissa tuojahaarake on usein aksonin kaltainen."
tuojasuoni%BS2001:"tuojasuoni, vas afferens, mon. vasa afferentia, nestettä elimeen tuova suoni, tuova verisuoni tai imusuoni; erityisesti munuaiskeräseen tule-va ohut valtimosuoni. Vrt. viejäsuoni."
tupsumadot%BS2001:"tupsumadot, horseshoe worms, phoronids, Phoronida, pieni selkärangattomiin kuuluva pääjakso, johon kuuluu kaksi sukua ja noin kymmenen matomaista lajia, jotka elävät kitiiniputken sisässä joko merten pohjaliejussa tai kallioihin, simpukan kuoriin jne. kiinnittyneinä. Niillä on verisuonisto ja oikea ruumiinontelo (coeloma), jonka kalvot jakavat eri osiin (mesocoeloma ja metacoeloma); suuhun liittyy hevosenkenkää muistuttava, ravintohiukkasia suodattava elin, lofofori."
turhautuminen%BS2001:"turhautuminen, frustration, tilanne, jossa eläin ei pysty reagoimaan ärsykkeen edellyttämällä tavalla, vaan käyttäytyminen purkautuu sijais toimintoina. Syn. frustraatio."
turkinsatula%BS2001:"turkinsatula, Turkish saddle, selkärankaisten kitaluun yläpinnan syvennys (sella turcica), jossa aivolisäke sijaitsee."
Turnerin oireyhtymä%BS2001:"Turnerin oireyhtymä, Turner’s syndrome (H. H. Turner, 1892-1970), ihmisen sukupuolikromosomiston aneuploidiasta johtuva kehityshäiriö, jota luonnehtivat lyhytkasvuisuus, hedelmättömyys ja joskus henkinen jälkeenjääneisyys. Kromosomisto Turnerin oireyhtymässä on 45, XO, ja nämä yksilöt ovat fenotyypiltään naisia (X = X-kromosomi; O osoittaa vastinkromosomin puuttumista)."
turskakalat%BS2001:"turskakalat, codfishes, Gadiformes, alun perin merten luukaloja käsittävä lahko, jonka lajeista osa on sopeutunut myös makeaan veteen. Ne ovat yleensä pehmeäeväisiä, pohjoisten vesien lajeja, joilla on usein alaleuassa tuntoaistinsoluja sisältävät viiksisäikeet. Turskakaloja tunnetaan noin 500 lajia ja 11 heimoa, joista tunnetuimpia ovat turskat (Gadidae), lestikalat (Macrouridae), kivinilkat (Zoarcidae) ja merikrotit (Lophiidae). Useimmat lajit elävät pohjoisissa vesissä ja ovat taloudellisesti merkittäviä."
turvotus%BS2001:"turvotus, oedema, amer. edema, soluvälinesteen kertyminen kudoksiin; voi aiheutua esim. imu- ja verisuonten toiminnan häiriöistä."
tuumori%BS2001:"tuumori, tumour, amer. tumor (lat. tumor = turpoaminen), eläinsolujen epänormaalista lisääntymisestä aiheutuva kyhmy, kasvain, joka voi olla hyvänlaatuinen (benigni) tai pahanlaatuinen (maligni)."
tuumorinekroositekijät%BS2001:"tuumorinekroositekijät, tumour necrosis factors, TNFs (lat. necrosis = kuolio), selkärankaisten sytokiineihin kuuluvia aineita (polypeptidi), joista TNF-a (kakektiini) on makrofagien ja TNF-ß T-imusolujen tuottama. Ne aktivoivat imusoluja, granulosyyttejä ja fibroblasteja sekä tuhoavat syöpäsoluja."
tuumorin suppressorigeenit%BS2001:"tuumorin suppressorigeenit, tumour suppressor genes (lat. suppressio = tukahduttaminen, estäminen), antionkogeenit; solun normaalia kasvua sääteleviä geenejä, joiden tuottama polypeptidi tai proteiini hidastaa solukiertoa. Ne voivat mutatoitua resessiivisiksi syöpää aiheut taviksi mutanttigeeneiksi, mutta niin kauan kuin tuumorin suppressorigeenit toimivat normaalisti, syöpä ei kehity."
tyflosoli%BS2001:"tyflosoli, typhlosole (kreik. tyflos = peitetty, solen = kanava, uurre), joillakin selkärangattomilla (mm. kastemadoilla, simpukoilla) ja rustokaloilla suolen dorsaaliseinämän imeytymispintaa laajentava poimu."
tyhjiötoiminta%BS2001:"tyhjiötoiminta, vacuum activity, etologiassa liittyy käyttäytymistilanteeseen, jossa eläin ei ole pitkään aikaan voinut purkaa toimintaenergiaansa, esim. laukaisevien ärsykkeiden puuttuessa. Tällaisessa tilanteessa nousee motivaatiotaso kyseisen toiminnan suhteen, jolloin vaistotoiminta saattaa laueta ilman ärsykettä."
tyhjäsuoli%BS2001:"tyhjäsuoli, jejunum, mon. jejuna, nisäkkään ohutsuolen keskimmäinen osa."
tymbaali%BS2001:"tymbaali, timbal, tymbal (ransk. timbale = kattila, patarumpu), laulukaskaiden äänielimeen liittyvä parillinen, ohut ja värähtelevä kitiinikalvo, joka tuottaa sirisevän äänen."
tymosiini%BS2001:"tymosiini, thymosin, kateenkorvan hormoni; käsittää useita peptidejä, jotka stimuloivat T-imusolujen kypsymisen (ks. imusolut); aktiivisin on a1-tymosiini."
tymosyytti%BS2001:"tymosyytti, thymocyte (kreik. kytos = ontelo, solu), kateenkorvan kuorialueen solutyyppi, T-imusolujen esiaste; solut ovat luultavasti peräisin alkion luuytimestä, josta ovat siirtyneet kateenkorvaan kypsymään T-imusoluiksi (ks. imusolut)."
tympanaalielin%BS2001:"tympanaalielin, tympanal organ (lat. tympanum = rumpu), eräiden hyönteisryhmien, kuten yöperhosten ja heinäsirkkojen, erikoistunut kuuloelin; käsittää tärykalvon eli tympanaalikalvon (tympanum), johon ilman täyttämässä ontelossa liittyy muutama mekaaninen värähtelyyn reagoiva aistinsolu."
tympanaalikalvo%BS2001:"tympanaalikalvo, tympanic/tympanal membrane (lat. tympanum, membrana tympani), eräi-den hyönteisten kuuloelimeen liittyvä tärykalvo (»rumpukalvo»); ks. tympanaalielin."
tympanum%BS2001:"tympanum (lat.), tympanum, mon. tympana, tympanums (kreik. tympanon = rumpu), 1. tärykalvo ja täryontelo, välikorva; tympanicus, näihin elimiin liittyvä, tympanaalinen; 2. trakeaalinen tympanum, osittain luutunut osa eräiden lintujen äänielimessä, aikaansaa äänen resonanssin. Ks. äänielin."
typpitasapaino%BS2001:"typpitasapaino, nitrogen balance/equilibrium, typpitase; eläimen typpiaineenvaihdunnan tila: ravinnosta saadun typen määrän suhde elimistöstä poistuvan typen määrään. Elimistön typpitase voidaan laskea, kun ravinnosta saadun typen määrästä vähennetään erittyneen typen määrä. Typpipitoisen ravinnon tavallista suurempi määrä tai typen vähentynyt eritys aiheuttavat positiivisen typpitaseen, liian pieni määrä tai typen suurentunut eritys vastaavasti negatiivisen typpitaseen."
tyroglobuliini%BS2001:"tyroglobuliini, thyroglobulin (engl. globulin = globuliini, joka on pallomainen proteiini), sel-kärankaisten kilpirauhassolujen tuottama proteiini, johon syntetisoituva hormoni kiinnittyy ja johon liittyneenä se varastoituu rauhasrakkulaan. Syn. tyreoglobuliini; ks. kilpirauhanen, kilpirauhashormonit."
tyrokalsitoniini%BS2001:"tyrokalsitoniini, thyrocalcitonin (lat. calx = kalkki), ks. kalsitoniini."
tyroksiini%BS2001:"tyroksiini, thyroxin(e), ks. kilpirauhashormonit."
tyroliberiini%BS2001:"tyroliberiini, thyroliberin, thyrotropin-releasing hormone, TRH (lat. liber = vapaa), tyrotropiinia vapauttava hormoni; selkärankaisten väliaivojen pohjasta, hypotalamuksesta, erittyvä neuropeptidi (tripeptidi), joka stimuloi tyrotropiinin ja prolaktiinin erittymistä aivolisäkkeen etulohkosta."
tyrotropiini%BS2001:"tyrotropiini, thyrotropin (kreik. trepein = kääntää), kilpirauhasta stimuloiva hormoni (glyko-proteiini), joka erittyy aivolisäkkeen etulohkosta vereen. Kilpirauhasessa se aktivoi kilpi-rauhashormonien tuoton ja erityksen. Tyrotropiinin erittymistä aivolisäkkeestä säätelee tyroliberiini. Syn. tyrotrooppinen hormoni (thyrotropic hormone, thyroid-stimulating hormone, TSH)."
tyvikalvo%BS2001:"tyvikalvo, 1. engl. basement membrane, eläinkudoksen epiteelisolujen tyvessä solukalvon ul-kopuolella oleva kalvo, joka kuvattiin ja nimitettiin jo valomikroskooppikuvista. Se on muodostunut laminiinista ym. proteoglykaaneista ja kollageenisäikeiden verkostosta, ja sen muodostamiseen osallistuvat sekä epiteelisolut että sidekudossolut. Tyvikalvo on tärkeä aineiden ja solujen kulkeutumista säätelevä rakenne erilaisten ontelo- ja putkirakenteiden (esim. verisuonten) seinämissä; syn. basaalimembraani, basilemma, myös tyvilevy, jolla on muitakin merkityksiä; 2. engl. basal lamina, vain elektronimikroskoopilla näkyvä rakenne (paksuus 50-80 nm), joka on osana yllä kuvattua epiteelisolujen tyvikalvoa mutta joka sellaisenaan on esim. lihas- ja rasvasolujen sekä Schwannin solujen ympärillä; syn. basaalilamina. Myös englanninkielisiä termejä käytetään joskus toistensa syno-nyymeinä."
tyvikappale%BS2001:"tyvikappale, basal body, tyvijyvänen."
tyvilevy%BS2001:"tyvilevy, 1. engl. basilar membrane (of cochlear duct) (lat. lamina basilaris), simpukkatiehyen tyvilevy; sisäkorvan simpukkatiehyen ja kuulokäytävän välissä oleva sidekudoksinen kalvo; sen päällä on kierteiselin aistin- ja tukisoluineen; 2. engl. basal disc, joidenkin polttiaiseläinten, kuten hydran, tyvessä (jalassa) oleva levy, jonka tahmean eritteen avulla nämä eläimet kiinnittyvät alustaan; 3. rustokalojen hammassuomussa ihon pinnan suuntainen, verinahasta peräisin oleva luulevy."
tyvisolu%BS2001:"tyvisolu, basal cell, basaalisolu, varhainen keratinosyytti (sarveissolu); selkärankaisten ihon orvaskeden tyviosassa oleva solutyyppi, joka jakautuu nopeasti tuottaen uutta ihoa ja muodostaa ihon tyvisolukerroksen."
tyvitumakkeet%BS2001:"tyvitumakkeet, basal ganglia, basaaligangliot; selkärankaisten etuaivojen tyviosan laaja harmaa aivoalue (ks. harmaa aine); käsittää mm. aivojuovion (corpus striatum), mantelitumakkeen (corpus amygdaloideum) sekä sisä- ja ulkokotelot (capsula interna, c. externa). Tyvitumakkeet ovat osa ekstrapyramidaalijärjestelmää."
tyynnytyseleet%BS2001:"tyynnytyseleet, appeasement behaviour/display, submissive posture, käyttäytyminen, joka ilme-nee eläinten välisessä agonistisessa käyttäytymisessä silloin kun pako on heikommalle osapuolelle syystä tai toisesta epätoivottavaa. Tyynnytyseleiden avulla alistuva eläin pyrkii saattamaan uhkaajan ristiriitatilanteeseen, jolloin sen aggressiot laantuvat. Tämä toteutuu tavallisesti joko seksuaalisen tarjontakäyttäytymisen tai poikaskäyttäytymisen avulla riippumatta siitä kumpaa sukupuolta tai minkä ikäinen alistuva osapuoli on. Toinen tyynnytyseleiden ryhmä on uhkauseleiden ja -signaalien eliminointi tilanteesta. Syn. rauhoituseleet."
tähtimadot%BS2001:"tähtimadot, spoon worms, echiurans, echiurids, Echiura, selkärangattomien pääjakso, johon kuuluvat eläimet ovat alustaan kiinnittyneitä ja jaokkeettomia; niillä on usein pitkä kärsä (proboscis) ja oikea ruumiinontelo. Niiden rakenteessa on piirteitä, jotka viittaavat sukulaisuuteen nivelmatojen kanssa, ja joskus ne on sijoitettukin nivelmatoihin omana luokkana Echiuroidea. Tähtimadot ovat levinneet laajalle valtameriin; useat lajit elävät lauhkeiden meri alueiden litoraalivyöhykkeissä (jotkin myös arktisissa vesissä) asustaen pohjamudassa, hiekassa, kalliorantojen onkaloissa ja tyhjissä kotilonkuorissa. Tähtimatoja tunnetaan noin 140 lajia, jotka jakautuvat kahteen luokkaan: Echiurida ja Sactosomatida."
täit%BS2001:"täit, sucking lice, Anoplura, pienten, siivettömien hyönteisten lahko, jonka lajit ovat tasa-lämpöisten eläinten karvapeitteessä eläviä pintaloisia; niillä on litteä ruumis, kapea pää ja veren imemiseen erikoistuneet suuosat. Monet täilajit ovat erilaisten sairauksien vektoreita; esim. päätäi (Pediculus humanus) levittää pilkkukuumetta. Yhteensä tunnetaan noin 500 lajia. Syn. Siphunculata."
tärinäaisti%BS2001:"tärinäaisti, vibratian sense, 1. eräiden selkärankaisten ihossa oleva aistinelin, jossa on mekaanisiin ärsykkeisiin reagoivia aistinsoluja (esim. Vater-Pacinin tuntokeränen, vibrissa); 2. useiden selkärangattomien antenneilla tai ruumiin pinnalla olevat aistinsukaset (esim. hyönteisten Johnstonin elin, hämähäkkien lyyra-aisti)."
tärykalvo%BS2001:"tärykalvo, eardrum, tympanic/auditory membrane (lat. membrana tympani), korvakäytävän päässä (nisäkkäät) tai ihon pinnassa (muut selkärankaiset, kaloilta puuttuu) oleva kalvo, joka erottaa ulkokorvan välikorvasta. Myös joidenkin selkärangattomien kuulo elimessä on tärykalvo (tympanaalikalvo). Ks. korva, tympanaalielin."
täryontelo%BS2001:"täryontelo, tympanic cavity, välikorvanontelo; ks. korva."
täysivaihtoinen muodonvaihdos%BS2001:"täysivaihtoinen muodonvaihdos, complete/ holometabolous metamorphosis, ks. muodonvaihdos."
täyteissarvet%BS2001:"täyteissarvet, antlers, ks. sarvi."
Tömösvarin elin%BS2001:"Tömösvarin elin, Tömösvary’s organ, parilliset elimet juoksujalkaisten ja eräiden kaksois-jalkaisten antennien tyvellä, jotka todennäköisesti aistivat värähtelyjä ja/tai kemiallisia ärsykkeitä."
uhittelu%BS2001:"uhittelu, mobbing, tavallisesti pesäviholliseen kohdistunut joukkopuolustus, joka ilmenee pie-nemmillä eläimillä vihollisen häirintänä. Se voi olla joko hyökkäilyä vihollista kohti tai pelkästään kovaäänistä varoittelua vihollisen lähettyvillä, kuten peipon »kvink-kvink»-ääntely. Suuremmilla lajeilla uhittelu ilmenee vihollisen aktiivisena torjumisena, jolloin englannin sana mobbing merkitsee lähinnä hyökkäilyä. Esim. tiiroilla »mobbing» on pesinnän alkuvaiheessa lähinnä uhittelua mutta muuttuu myöhemmin aktiiviseksi hyökkäilyksi, joka saattaa muodostua pesäviholliselle jopa hengenvaaralliseksi."
uhkauseleet%BS2001:"uhkauseleet, threat signals, toimintavireen (ks. vire) tuottamia signaaleja tilanteissa, joissa signaaleja esittävä yksilö pyrkii karkottamaan tai alistamaan toisen yksilön ilman taistelua. Uhkauseleiden tavoitteena on tehdä uhkailijasta mahdollisimman suuri ja pelottavan näköinen. Uhkauseleisiin liittyy usein fysiologisia muutoksia, kuten autonomisen hermoston aktivoituminen, adrenaliinin erityksen lisääntyminen sekä hengityksen syveneminen ja tiheneminen. Nisäkkäiden karvat ja lintujen höyhenet nousevat pystyyn, rintakehä laajenee jne. Monilla sammakkoeläimillä, matelijoilla ja linnuilla on ilmapusseja, joihin ne puhaltavat ilmaa saaden itsensä suuriksi ja uhkaavan näköisiksi. Myös uhkailijan kiinteä ja tuijottava katsekontakti uhattavaan on monilla lajeilla tärkeä uhkausele. Vrt. tyynnytyseleet."
uikkulinnut%BS2001:"uikkulinnut, grebes, Podicipediformes, vesielämään sopeutuneita lintuja, jotka saalistavat su-keltamalla kalaa tai muita vesieläimiä. Niiden liuskaräpyläiset jalat sijaitsevat ruumiin takaosassa, joten ne liikkuvat maalla harvoin. Lahkossa on vain yksi heimo, uikut (Podicipedidae), joka käsittää 21 lajia. Niistä pesii Suomessa neljä lajia."
uimakelluke%BS2001:"uimakelluke, pneumatophore, float, pneumatofori; polttiaiseläimiin kuuluvien uimapolyyppien liikuntaa palveleva meduusayksilö (ks. meduusa), joka kaasun täyttämänä säätelee yhdyskunnan liikkumista vedenpinnalla; rakenteeltaan se on rakkomainen."
uimapolyypit%BS2001:"uimapolyypit, siphonophores, Siphonophora, pelagisten polyyppieläinten lahko, jonka lajit muodostavat satojentuhansien yksilöiden kelluvia tai uivia yhdyskuntia. Yksilöiden välillä on pitkälle viety työnjako, jonka mukaan erotetaan ravinnonotto-, tunto-, puolustus-, lisääntymis-ja peitepolyyppeja. Yhdyskunta kelluu vedessä uimakellukkeen, pneumatoforin, varassa. Yleisesti tunnettu laji on portugalinsotalaiva (Physalia physalis)."
uimarakko%BS2001:"uimarakko, swim/air/gas bladder (lat. vesica pneumatica), kalojen ohutseinäinen ilman täyt-tämä rakko, joka sijaitsee ruumiinontelon yläosassa ja toimii hydrostaattisena elimenä eli säätelee kalan ominaispainoa ja siten kelluntaominaisuuksia. Uimarakko puuttuu rustokaloilta sekä useimmilta syvänmeren pohjalla eläviltä luukaloilta. Alkionkehityksessä uimarakko muodostuu ruokatorven aiheesta, ja monilla lajeilla tiehytyhteys suuonteloon säilyy myös aikuisena (rakkosuiset eli fysostomiset kalat, kuten hauet ja silakat), toisilta se katkeaa jo yksilönkehityksen alussa (umpirakkoiset eli fyso-klistiset kalat, kuten ahvenet ja särkikalat). Uimarakon kaasut (CO2, O2, N2) erittyvät rakkoon verestä. Kaasun poistoa takaisin vereen säätelee umpirakkoisilla rakon seinämässä oleva kaasunpoistoelin (ovale), rakkosuisilla kaasu poistuu tiehyen kautta nieluun. Uimarakko voi myös toimia äänielimenä, kuten oravakaloilla (Holocentridae), kuuloelimenä, kuten turskilla (Gadidae), tai lisähengityselimenä, kuten luuhauilla (Lepisosteidae). Syn. ilmarakko."
ulappalinnut%BS2001:"ulappalinnut, tubenoses, Procellariiformes, valtamerten ulappaolosuhteisiin sopeutunut lin-tulahko, joka käsittää 110 lajia ja johon kuuluvat albatrossien (Diomedeidae), ulappaliitäjien (Procellariidae), myrskysukeltajien (Pelecanoididae) ja ulappakeijujen (Hydrobatidae) heimot. Ulappalinnuilla on erityinen suolarauhanen ja ulkoiset, putkimaiset sieraimet, joiden kautta ne erittävät liian suolan pois. Ne elävät valtamerellä saalistaen kaloja, äyriäisiä ja muita selkärangattomia ja tulevat maalle vain lisääntymään, tavallisesti eristyneille valtamerten saarille."
ulcus%BS2001:"ulcus (lat.), ulcer, elimen pinnan paikallinen syöpymä (haavauma); esim. ulcus ventriculi, ma-hahaava; ulcus duodeni, pohjukaissuolihaava, ulcus cruris, säärihaava. Lat. mon. ulcera."
ulkoinen hedelmöitys%BS2001:"ulkoinen hedelmöitys, external fertilization, hedelmöitys naaraan sukupuolielimistön ulkopuo-lella, tavallisesti vedessä. Tämä voi tapahtua si-ten, että ensin naaras laskee munasolut (mädin), minkä jälkeen koiras hedelmöittää ne maidilla (esim. kalat), tai koiras ja naaras yhdessä laskevat sukupuolisolunsa, kuten sammakot. Vrt. sisäinen hedelmöitys."
ulkoinen tukiranka%BS2001:"ulkoinen tukiranka, exoskeleton, external skeleton, ruumiin ulkoinen tukiranka, jonka ektodermi (epidermi) erittää ruumiin pinnalle. Useimmilla selkärangattomilla tukiranka on ulkoinen (esim. kitiinikutikula). Syn. eksoskeleton; vrt. sisäinen tukiranka."
ulkoiset sukupuolielimet%BS2001:"ulkoiset sukupuolielimet, external genitals/ genital organs/genitalia, sukupuolielinten ulospäin näkyvät tai ulos työntyvät osat; termiä käytetään yleensä vain selkärankaisten elimistä. Ulkoiset sukupuolielimet ovat vain niillä, joilla on sisäinen hedelmöitys, kuten rustokaloilla ja vesikalvollisilla. Sisäinen hedelmöitys edellyttää siittiöiden viemistä naaraan sukupuolielimiin. Rustokalakoirailla on tätä varten vatsaevissä eväsiitin (mixipterygium), käärmeillä ja liskoilla hemipenikset; kilpikonnilla, krokotiileilla ja joillakin linnuilla (strutsit, hanhet) on kloaakin alapinnalla parittelussa ulos työntyvä ja turpoava elin (fallus, »penis»), joka vastaa nisäkkäiden siitintä. Useimmilla nisäkäskoirailla kivekset sijaitsevat ulkoisessa kivespussissa; nisäkäsnaarailla ulkoisiin sukupuolielimiin (vulva) kuuluvat häpykieli (clitoris), joka on homologinen siittimen kanssa, sekä isot ja pienet häpyhuulet (labia pudendi), jot-ka erityisesti vesinisäkkäillä ovat hyvin kehittyneet."
ulkokorva%BS2001:"ulkokorva, external ear, ks. korva."
ulkokotelo%BS2001:"ulkokotelo, extra-capsulum, ks. keskuskotelo."
ulna%BS2001:"ulna (lat.), ulna, mon. ulnae, kyynärluu; ks. raaja."
ulosteet%BS2001:"ulosteet, faeces, amer. feces, eläinten tuottamia jätteitä, jotka poistuvat elimistöstä joko perä-aukon kautta (suolistosta poistuvat jätteet) tai kloaakin aukon kautta (suolistosta ja munuaisista poistuvat jätteet). Peräaukon kautta pois-tuva uloste (selkärankaisista vain nisäkkäillä) sisältää mikrobeja, suoliston soluja, ruuansulatusrauhasten ja suolen eritteitä ja ravinnon jätteitä. Eläimillä, joilla suolesta tuleva jäte ja munuaisista tuleva virtsa sekoittuvat viemärisuolessa, kloaakin kautta poistuva uloste sisältää myös munuaisten eritteet. Ks. virtsa."
ultimobrankiaalielin%BS2001:"ultimobrankiaalielin, ultimobranchial organ/ body (kreik. brankhia = kidukset), selkärankaisten (paitsi nisäkkäiden) umpirauhanen, joka sijaitsee kaulan alueella päänvaltimoiden läheisyydessä. Se erittää kalsitoniinia, joka säätelee elimistön kalsium- ja fosforitasapainoa; näin tämä elin vastaa nisäkkään kilpirauhasen C-soluja."
umbilicus%BS2001:"umbilicus (lat.), umbilicus, mon. umbilici, amer. myös umbilicuses, anatomiassa napa eli napanuoran kiinnittymiskohta sikiössä."
umbo%BS2001:"umbo (lat.), umbo, mon. umbones (engl., lat. = kuoren kyhmy), 1. simpukan kuoren saranan puoleinen eli vanhin osa; 2. lonkerojalkaisen ventraalisen kuoren taaksepäin suuntautunut kärki; 3. kotilon kierteisen kuoren alapinnassa oleva syvennys; 4. korvan tärykalvon kohta, jo-hon vasaran varsi nojaa."
umbrella%BS2001:"umbrella (lat.), umbrella (lat. dim. sanasta umbra = varjo), meduusojen kellomainen, päältä kupera ja alta kovera ruumis, jota supistamalla ja ojentamalla eläin ui."
umpieritteinen%BS2001:"umpieritteinen, endocrine, myös endocrinous, endocrinic, endokriininen."
umpieritys%BS2001:"umpieritys, endocrine secretion, eläinten hormonieritys, endokriininen eritys; umpirauhasten tai yksittäisten hormoneja erittävien rauhassolujen eritystoiminta, jossa erite joutuu suoraan erittäviä soluja ympäröivään kudosnesteeseen tai vereen. Eritys voi olla systeemistä, jolloin erite leviää laajalti koko verenkiertoon, tai parakriinistä, jolloin erite leviää ja vaikuttaa vain paikallisesti, ts. viereisiin soluihin. Joissain tapauksissa erite vaikuttaa itse erittävään soluun (autokriininen eritys)."
umpilisäke%BS2001:"umpilisäke, appendix, vermiform appendix, mon. appendices (lat. appendix vermiformis), umpisuolen pään ohut lisäke, joka sisältää imukudosta; tavataan mm. ihmisellä, ihmisapinoilla, jyrsijöillä ja jäniksillä. Umpilisäke on toimiva elin, eikä surkastuma, kuten aikaisemmin luultiin."
umpirakkoiset kalat%BS2001:"umpirakkoiset kalat, physoclistous fishes, ks. uimarakko."
umpirauhanen%BS2001:"umpirauhanen, endocrine gland, eläinten hormoneja erittävä rauhanen; useista erittämiseen erilaistuneista soluista ja niitä tukevasta sidekudoksesta muodostunut elin, jossa ei ole eritystiehyttä tai -putkea, kuten avorauhasissa. Si-ten erite joutuu rauhassoluista suoraan ympäröivään kudosnesteeseen tai vereen (ks. umpieritys). Poikkeuksellinen umpirauhanen on kilpirauhanen, jossa erite varastoituu ensin erittävien solujen ympäröimiin rauhasrakkuloihin. Selkärankaisten umpirauhasia ovat mm. aivolisäke, kilpirauhanen, lisäkilpirauhanen, lisämunuainen, haimasaarekkeet, käpylisäke ja ul-timobrankiaalielin. Monet elimet ja kudokset toimivat muiden tehtävien ohella myös umpirauhasina. Näitä ovat mm. munarauhaset, siittiörauhaset, istukka, kateenkorva ja hermoston tietyt osat (neurosekretoriset eli neuro endokriiniset solut) mm. väliaivojen pohjas sa, hypotalamuksessa. Umpirauhasten lisäksi hormoneja (ks. kudoshormonit) erittäviä soluja, joko yksittäisinä tai pieninä soluryhminä, on mm. suoliston limakalvossa ja munuaisissa; myös sydänlihassolut tuottavat hormone-ja (nat riureettiset peptidit). Selkärangatto mien umpirauhasia ovat esim. hyönteisten corpus allatum, corpus cardiacum ja protorakaalirauhanen sekä äyriäisten sinusrauhanen, Xelin ja Y-elin. Syn. endokriininen rauhanen, sisäeritteinen rauhanen, umpieritteinen rauhanen."
umpisuoli%BS2001:"umpisuoli, caecum, cecum, coecum, blind gut, mon. caeca, ceca, coeca (lat. intestinum caecum), nisäkkäiden paksusuolen pussimainen alkuosa; ruuansulatuskanavan se osa, jossa mikrobien toiminta on yleensä vilkkainta; vastaavanlaisia vähemmän erilaistuneen suolen umpipusseja on myös muilla selkärankaisilla sekä joillakin selkärangattomilla, kuten imumadoilla ja niveljalkaisilla. Umpisuoli on yleensä suuri kasvinsyöjäeläimillä, lihansyöjillä pienin tai täysin surkastunut. Ks. umpilisäke."
undulipodium%BS2001:"undulipodium (lat.), undulipodium, mon. undulipodia (lat. undulatus = aaltoileva, kreik. pous = jalka), siimamainen rakenne; käytetään toisinaan korvaamaan käsitteitä värekarva, siima ja ripsielin (unduloiva membraani)."
unguis%BS2001:"unguis (lat.), unguis, mon. ungues, kynsilevy; ks. kynsi."
Nimetön(Ungulata)%BS2001:"Ungulata (lat. ungula = kavio), ryhmänimi kavio- ja sorkkaeläimille eli kaikille niille selkärankaisille, joilla on kavio- tai sorkkakynnet."
uni%BS2001:"uni, sleep, lepotila, johon liittyy tajunnan osittainen tai täydellinen sammuminen. Uneen vaipumisen jälkeen ihmisen uni yleensä syvenee asteittain ns. syvään uneen (ortouni eli ortodoksinen uni), jonka jälkeen 30-90 min:n kuluttua seuraa noin 15 min:n unennäkövaihe, parauni eli paradoksinen uni eli REM-uni (rapid eye movements). Viimeksi mainitun aikana luustolihakset (niska- ja vartalolihakset) ovat silmälihaksia lukuun ottamatta suureksi osaksi veltostuneet, mutta aivokuoren (etenkin näköalueen) sähköinen toiminta osoittaa samanlaista aktiivisuutta kuin hereillä ollessa. Raajalihakset voivat kuitenkin liikahdella nykäyksittäin. Unenaikaisia toimintoja, jotka ilmeisesti liittyvät valvetilan kokemusten prosessointiin ja muistiin painamiseen, säätelevät erityisesti väliaivojen tietyt osat (unikeskus) ja etuaivojen limbinen järjestelmä. Unen ja valvetilan vaihtelua säätelee mm. aivoverkosto. Käyttäytymisestä ja aivojen sähköisestä aktiivisuudesta, aivoaalloista (elektroenkefalogarammit, EEG) voidaan päätellä, että lähes kaikilla nisäkkäillä univaiheet noudattavat samantapaista kaavaa, vain nokkaeläimiltä paraunivaihe näyttää puuttuvan. Myös linnuilla ja eräillä matelijoilla on havaittu lyhyinä jaksoina paraunelle ominaista aivokuoren aktiivisuutta."
untuva%BS2001:"untuva, down feather, ks. höyhen."
urea%BS2001:"urea, urea (kreik. ouron = virtsa), virtsa-aine."
ureakierto%BS2001:"ureakierto, urea cycle, ureasykli; ureoteelisten eläinten biokemiallinen syklinen reaktioketju, jossa virtsa-ainetta eli ureaa syntyy maksassa proteiinien ja aminohappojen typpiaineenvaihdunnan lopputuotteena ja erittyy virtsassa. Syklin kantaja-aineena on ornitiini, johon aminohappojen hajotessa muodostuva ammoniummolekyyli, NH4+, sekä yksi hiilidioksidimolekyyli, CO2, sitoutuvat karbamyylifosfaattina. Tällöin syntyy sitrulliinia, johon liittyy typpeä sisältävä aspartaatti ja muodostuu arginiinisukkinaattia. Kun viimeksi mainitusta poistuu fumaraattimolekyyli, muodostuu arginiinia, joka veteen liittyneenä kierron seuraavassa vaiheessa hajoaa virtsa-aineeksi ja ornitiiniksi. Tästä kierto alkaa uudelleen. Reaktioihin vaadittava energia tulee ATP:stä. Syn. ornitiinikierto."
ureatypen kiertäminen%BS2001:"ureatypen kiertäminen, urea-nitrogen recycling, virtsa-aineen eli urean kiertäminen joidenkin eläinten elimistössä niin, että se imeytyy virtsarakosta takaisin verenkiertoon ja erittyy suoleen, jossa suolistobakteerit hajottavat sen ammoniumioneiksi. Tässä muodossa typpi imeytyy jälleen vereen. Sieltä se joutuu maksaan, liittyy glyseroliin ja tulee käytetyksi aminohappojen synteesiin. Ureatypen kiertäminen on eläimelle elintärkeää silloin, kun proteiinipitoista ravintoa on tarjolla niukasti tai ei lain-kaan, kuten kamelilla aavikolla, porolla talviaikaan tai karhulla talviunessa. Ureatypen kiertäminen selittää myös sen, miksi talviunen aikana virtsaa ei erity. Vrt. ureakierto."
ureesi%BS2001:"ureesi, uresis (kreik. ouron = virtsa), virtsaneritys, virtsaaminen."
ureoteeliset eläimet%BS2001:"ureoteeliset eläimet, ureotelic animals (kreik. telos = loppupää), eläimet, joiden typpiaineen-vaihdunnan pääasiallisena lopputuotteena on virtsa-ainetta; niihin kuuluvat lähes kaikki nisäkkäät ja sammakkoeläimet (lisäksi matelijoista eräät kilpikonnalajit). Vrt. urikoteeliset eläimet, ammonioteeliset eläimet; ks. ureakierto."
ureter%BS2001:"ureter (engl., lat.), virtsanjohdin."
urethra%BS2001:"urethra (engl., lat.), virtsaputki."
urikoteeliset eläimet%BS2001:"urikoteeliset eläimet, uricotelic animals (kreik. telos = loppupää), eläimiä, joiden koko typpiaineenvaihdunnan lopputuote on suurimmaksi osaksi virtsahappoa; näihin kuuluu suurin osa matelijoista (etenkin käärmeet, liskot, osa kilpikonnista), kaikki linnut ja useimmat kuivalla maalla elävät selkärangattomat (kuten maahyönteiset ja etanat). Vrt. ammonioteeliset eläimet, ureoteeliset eläimet."
urina%BS2001:"urina (lat.), urine, virtsa."
urobiliini%BS2001:"urobiliini, urobilin (lat. bilis = sappi), ks. sappiväriaineet."
urofyysi%BS2001:"urofyysi, urophysis, mon. urophyses (kreik. fyein = kasvaa), kalojen selkäytimen peräpää-hän liittyvä umpirauhanen; sen erittämät peptidihormonit, urotensiinit, säätelevät elimistön suolatasapainoa."
urogenitaalielimet%BS2001:"urogenitaalielimet, urogenital organs (kreik. ouron = virtsa, lat. genitalis = sukupuoli-), yhteisnimi selkärankaisten virtsaneritys- ja sukupuolielimille, joiden muodostuminen alkionkehityksen aikana on kiinteässä yhteydessä toisiinsa."
urogenitaalijohdin%BS2001:"urogenitaalijohdin, urogenital duct, ks. nefromiksium."
uropodium%BS2001:"uropodium, uropod (lat. < kreik. oura = pyrstö, pous = jalka), uropodi; kuoriäyriäisten takaruumiin viimeinen raajapari, joka telsonin kans-sa muodostaa pyrstön. Lat. mon. uropodia."
uropygi%BS2001:"uropygi, uropyge (lat. uropygium < kreik. pyge = peräpää), lintujen yläperä, pyrstön ja selän välinen alue, joka käsittää viimeisten pyrstönikamien yhteensulautumisesta muodostuneen pyrs-töluun siihen kiinnittyneine pyrstösulkineen. Ks. rasvarauhanen."
uropygiaalirauhanen%BS2001:"uropygiaalirauhanen, uropygial gland (lat. glandula uropygii), rasvarauhanen."
urostyyli%BS2001:"urostyyli, urostyle (lat. urostylis < kreik. stylos = pylväs), sammakoiden (Anura) selkärangan viimeinen, jaokkeeton luupuikko, häntäluu."
utriculus%BS2001:"utriculus (lat., mon. utriculi), utricle, rakkula, soikea rakkula (sisäkorvassa); ks. tasapaino- ja liikeaisti."
uudelleensuunnattu toiminta%BS2001:"uudelleensuunnattu toiminta, redirected behaviour, siirrostoiminta."
uudenmaailmanapinat%BS2001:"uudenmaailmanapinat, New World monkeys, Ceboidea, kädellisten yläheimo (osalahkossa Platyrrhini ja alalahkossa Anthropoidea); Etelä-ja Väli-Amerikan sademetsissä eläviä apinoita, joita luonnehtivat toisistaan kaukana olevat sieraimet (leveänenäapinat), poskipussien puuttuminen ja pitkä, taipuisa tarttumahäntä. Tunnettuja sukuja ovat mm. kapusiiniapinat (Cebus), hämähäkkiapinat (Ateles) ja mölyapinat (Alouatta). Ks. vanhanmaailmanapinat."
UV-näkö%BS2001:"UV-näkö, ultraviolettinäkö, UV vision, ultraviolet vision, eräiden eläinlajien kyky havaita UV-säteilyä. Esim. useat hyönteiset ja selkärankaiset, nisäkkäitä lukuun ottamatta, kykenevät näkemään paljon lyhytaaltoisempaa valoa kuin esim. ihminen. Lintujen UV-valon näkökyky kohdistuu ennen kaikkea lähi-UV-valoon (UV-A, ks. UV-säteily), jonka aallonpituus on 315-400 nm. UV-näkökykyään eläimet käyttävät ainakin suunnistamiseen (esim. kesykyyhky) taivaan polarisaatiokuvion avulla, ravinnonhankinnassa ravintokohteen paikallistamiseen (esim. mehiläiset, kolibrit, eräät petolinnut), signaalitoiminnoissa, jolloin höyhenpuvun tai ihon UV-säteilyä heijastavat kuviot toimivat signaaleina lajikumppaneille jne. Ks. värien näkeminen."
v.%BS2001:"v., laskimon (vena) lyhenne, vv = venae, laskimot."
vaelluslaji%BS2001:"vaelluslaji, irruptive species, eläinlaji, usein lintu tai hyönteinen, jonka yksilöistä huomattava osa siirtyy ympäristöolosuhteiden heiketessä tai populaatiotiheyden äkillisen kasvun seurauksena epäsäännöllisesti uusille alueille (ks. irruptio). Ravintotilanne on tärkeä vaelluksia aikaansaava tekijä. Siksi vaelluslajit ovat usein ravinnonkäytöltään spesialisteja; esim. sellaiset tunnetut vaelluslajit kuin käpylinnut syövät yksinomaan havupuiden siemeniä."
vagina%BS2001:"vagina (lat.), vagina, mon. vaginae, amer. myös vaginas (lat. = tuppi), tuppimainen anatominen rakenne; erityisesti 1. emätin; nisäkäsnaaraiden limakalvon verhoama tuppi, joka johtaa sukupuoliaukosta kohdun suulle; emättimen alaosasta johtaa käytävä kohtuun; 2. linnuilla munan-johtimen pääte ennen avautumista kloaakkiin; 3. monien selkärangattomien vastaava tiehyt, joka johtaa sukupuoliaukosta uterukseen."
vagotonia%BS2001:"vagotonia (engl., lat., kreik. tonos = jännitys), kymmenennen aivohermon (kiertäjähermo, nervus vagus) lisääntynyt toiminta; vrt. parasympatotonia."
vagus%BS2001:"vagus (engl., lat. = kiertelevä), kiertäjähermo (nervus vagus) eli selkärankaisten kymmenes aivohermo, joka on parasympaattisen hermoston tärkein hermo. Se hermottaa laajalti ruumiin etu- ja keskiosan sisäelimiä, esim. sydäntä, keuhkoja, maksaa, haimaa, munuaisia ja ruuansulatuskanavaa peräosaa lukuun ottamatta. Siinä on myös sisäelinten aistinhermosyitä sekä somaattisia (tahdonalaisia) liikehermosyitä, jot-ka hermottavat kurkun aluetta. Ks. aivohermot."
vaihdevuodet%BS2001:"vaihdevuodet, climacterium, climacteric, klimakterium."
vaihe%BS2001:"vaihe, instar, biologiassa hyönteisten ja monien muiden selkärangattomien muodonvaihdoksen kehitysvaihe. Esim. hyönteisillä, joilla on täydellinen muodonvaihdos, on tavallisesti munavaiheen jälkeen useita toukkavaiheita sekä kotelo- ja aikuis- eli imagovaiheet. Toukkavaiheeseen usein sisältyvien perättäisten nahanluontien välisistä kehitysjaksoista käytetään myös nimeä instaari."
vaihtolämpöisyys%BS2001:"vaihtolämpöisyys, poikilothermy, poikilotermia; eläimen ruumiinlämpötilan vaihtelevuus ympäristön lämpötilan mukaan. Vaihtolämpöisiin kuuluu suurin osa eläimistä (noin 99 % kaikista lajeista), poikkeuksena vain linnut ja nisäkkäät, jotka ovat tasalämpöisiä (ks. tasalämpöisyys). Vaihtolämpöisten eli poikilotermisten eläinten aineenvaihdunta on etenkin levossa hyvin hidas (bradymetaboliset eläimet). Vrt. ektotermia, endotermia."
vaillinainen muodonvaihdos%BS2001:"vaillinainen muodonvaihdos, gradual/hemimetabolous metamorphosis, ks. muodonvaihdos."
vaippaeläimet%BS2001:"vaippaeläimet, tunicates, Tunicata, Urochordata, selkäjänteisten pääjakson alajakso, jo-hon kuuluvilla lajeilla selkäjänteisten ominaisuudet (selkäydin, selkäjänne, pyrstö ja kiduskori) ovat havaittavissa vain toukkamuodoilla mutta ovat kadonneet suurimmaksi osaksi aikuisilta. Vaippaeläimet, joita tunnetaan noin 1500 lajia, jaetaan kolmeen luokkaan: meritupet (Ascidiacea), salpat (Thaliacea) ja pyrstökkäät (Larvacea eli Appendicularia)."
vaippaganglio%BS2001:"vaippaganglio, visceral ganglion (kreik. ganglion = paksunnos, solmu), nilviäisten vaippaan vievään hermorunkoon liittyvä parillinen hermosolmu eli ganglio."
vaippaharhama%BS2001:"vaippaharhama, periclinal chimaera, ks. kimaira, tunica."
vaippaontelo%BS2001:"vaippaontelo, mantle cavity, nilviäisten ja lonkerojalkaisten vaipan ja sisälmyspussin välinen tila, jossa sijaitsevat hengityselimet (kidukset tai keuhkot)."
vaisto%BS2001:"vaisto, instinct, eläimen synnynnäinen kyky tuottaa verrattain monimutkaisia ja kaavamaisia käyttäytymistoimintoja (ks. vakioliikekaavat) erilaisiin ympäristöärsykkeisiin. Vaisto on käsitteenä varsin epämääräinen, koska on vaikea määrittää, mikä osa käyttäytymisestä on perittyä, mikä opittua. Sitä on pyritty selvittämään tutkimalla mm. lajikumppaneista eristettyinä kasvatettujen yksilöiden käyttäytymistä (ks. Kaspar Hauser -kokeet). Englannin kielessä instinct tarkoittaa yleensä havaittavaa vaistotoimintaa."
vaistotoiminnat%BS2001:"vaistotoiminnat, instinctive behaviour, vaiston tuottamia yleensä varsin kaavamaisia toimintoja, jotka määräytyvät pääasiassa geneettisesti ja joihin siten oppimisella on vain vähän vaikutusta. Vaistotoiminnat muodostuvat tavallisesti taksioista ja vakioliikekaavoista. Vaisto-käsitteen epämääräisyyden vuoksi nykyisin vaistotoimintojen asemesta on ryhdytty käyttämään termiä käyttäytymiskaavat. Tämä sisältää paitsi lajityypillisen käyttäytymisen myös sen tuloksena syntyneet rakenteet, kuten lintujen pesät, hämähäkin verkot, majavien padot jne."
vajaahampaiset%BS2001:"vajaahampaiset, edentates, Edentata, amerikkalainen nisäkäslahko, jonka lajeilta puuttuvat etu- ja kulmahampaat; myös väli- ja poskihampaat puuttuvat (muurahaiskarhut) tai ovat neulamaiset, kiilteettömät ja kasvavat koko eliniän (laiskiaiset ja vyötiäiset). Lahko käsittää yhden alalahkon (Xenarthra), johon kuuluu 29 lajia jaettuna kolmeen heimoon: muurahaiskarhut (Myrmecophagidae), laiskiaiset (Bradypodidae) ja vyötiäiset (Dasypodidae)."
vajaavaihtoinen muodonvaihdos%BS2001:"vajaavaihtoinen muodonvaihdos, heterometabolous metamorphosis, ks. muodonvaihdos."
vakioliikekaavat%BS2001:"vakioliikekaavat, fixed-action patterns, tavallisesti avainärsykkeiden laukaisemat synnynnäiset ja hyvin kaavamaiset eläinten käyttäytymistavat, joihin oppimisella ei ole suurta osuutta. Lähisukuisten lajien vakioliikekaavat muistuttavat toisiaan, ja niitä voidaan käyttää sukulaisuuden selvittämiseen samoin kuin esim. morfologisia ja anatomisia rakenteita. Syn. kiinteät liikekaavat, vakioliikemallit; ks. vaisto, vaistotoiminnat."
vakoutuminen%BS2001:"vakoutuminen, cleavage, hedelmöityneen munasolun ensimmäiset jakautumiset ovat vakoutumisjakautumisia alkionkehityksen alussa. Tällöin munasolu käy läpi sarjan solunjakautumisia niin, että välillä solut eivät kasva. Vakoutumisjakautumisten lopputulos on blastula tai sitä vastaava yksilönkehityksen vaihe."
vaksiini%BS2001:"vaksiini, vaccine (lat. vaccinus < vacca = lehmä), rokote; tapetuista tai heikennetyistä mikrobeista tai niiden osista tehty valmiste, jota viedään eläimeen (ihmiseen) immuniteetin aikaansaa-miseksi estämään jotain tiettyä infektiosairautta (mikrobitartuntaa); vaksinaatio (vaccination), em. immunisaation suorittaminen, rokotus."
valaanrasva%BS2001:"valaanrasva, blubber, valaiden ihonalainen rasvakerros, josta varsinkin aikaisemmin tuotettiin taloudellisesti tärkeää valaanrasvaöljyä."
valaanrasve%BS2001:"valaanrasve, spermaceti, valaanpäänrasve, spermaseetti."
valaat%BS2001:"valaat, whales, cetaceans, Cetacea, merellinen nisäkäslahko, johon kuuluu kaksi alalahkoa: hetulavalaat (Mysticeti) ja hammasvalaat (Odontoceti), joissa on yhteensä 78 lajia. Eräät tutkijat pitävät kyseisiä alalahkoja erillisinä lahkoina. Valaat ovat sukkulan muotoisia, niiden eturaajat ovat evämäiset ja takaraajat puuttuvat, vaikka osa lantion luista on jäljellä; häntä on muuntunut vaakatasossa litistyneeksi »eväksi». Iho on karvaton ja ihonalainen rasvakerros pak-su. Hetulavalaat syövät pääasiassa krilliäyriäisiä, joita ne siivilöivät vedestä suuontelon pintakudoksista kehittyneillä hetuloilla. Tunnettuja hetulavalaita ovat mm. maailman kaikkien aikojen kookkain eläin, sinivalas (Balaenoptera musculus) sekä grönlanninvalas (Balaena mysticetus). Hammasvalaat syövät kaloja, pääjalkaisia, jotkin lajit myös hylkeitä ja pyöriäisiä. Kaikki pienikokoiset valaat ovat hammas-valaita; tunnettuja heimoja ovat mm. pyöriäiset (Phocaenidae), delfiinit (Delphinidae) ja kaskelotit (Physeteridae)."
valaskalan suomu%BS2001:"valaskalan suomu, cuttlebone, sepium, mon. sepia, kauppanimi mustekalan sisäiselle kalkki-kuorelle, jota käytetään mm. häkkilintujen kalkin ym. suolojen lähteenä."
valejalka%BS2001:"valejalka, pseudopodium, pseudopod, mon. pseudopodia, pseudopods, yksisoluisten juu-rieläinten ja siimaeläinten sekä monisoluisten eläinten fagosytoivien solujen (ks. fagosytoosi) pinnasta ajoittain työntyvä solu-uloke, jonka avulla eläin tai solu voi liikkua (valejalkaliike eli amebamainen liike). Valejalkoja työntyy ja vetäytyy yleensä useita samanaikaisesti solun eri paikoista liikesuunnan mukaan. Lähinnä muodon perusteella erotetaan esim. rihmamaiset filopodit, jotka sisältävät vain ektoplasmaa, levymäiset lamellipodit ja juurimaiset ritsopodit (lobopodit), joissa on sekä ekto- että endoplasmaa. Retikulopodit muodostavat verkkomaisen rakenteen ja aksopodeissa on keskellä neulamainen tukineula, jota pitkin solulima työntyy ja vetäytyy. Nähtävästi kaikkien liikkeet perustuvat osin solukalvon alla olevan mikrofilamenttien (varsinkin aktiinifilamenttien) verkoston toimintaan, osin myös solukalvon makromolekyylien suuntautuneisiin liikkeisiin. Valejalkaliikkeessä solu lima muuttuu juoksevasta muodosta jäykäksi eli soolista geeliin solun endo- ja ektoplasman rajalla. Sen saavat aikaan aktiinimolekyylejä sitovat proteiinit kuten filamiini ja gelsoliini; nämä sitovat yksinkertaisia aktiinimolekyylejä säieverkostoksi, joka taas voi purkautua nopeasti. Syn. pseudopodi."
valepallea%BS2001:"valepallea, false diaphragm, transverse septum, kalojen sydänpussinontelon (ks. sydänpussi) varsinaisesta ruumiinontelosta erottava väliseinä, joka muodostuu peritoneumin (ruumiinontelokalvon) ja sydänpussin seinänmyötäisistä osakalvoista, lehdistä (peritoneum parietale ja pericardium parietale), jotka ovat kiinnittyneet vastakkain yhteen. Vrt. pallea."
valeraskaus%BS2001:"valeraskaus, false pregnancy, pseudopregnancy, pseudocyesis, nisäkäsnaarailla toisinaan kehit-tyvä tiineyteen viittaava tila ilman hedelmöitystä. Valeraskaus (valetiineys) ilmenee mm. eläimen lisäsukupuolielimissä ja käyttäytymisessä, ja sen kehittymisen saattavat laukaista paritteluun liittyvät fyysiset ja psyykkiset ärsykkeet, ihmisellä myös esim. raskaaksi tulemisen toiveet. Valeraskaus voi kehittyä myös sukupuolihormonien antamisen seurauksena."
valeruumiinontelo%BS2001:"valeruumiinontelo, pseudocoel(om), pseudoc(o)ele (lat. pseudocoeloma), ruumiin ontelo, joka ei ole oikea eli sekundaarinen ruumiinontelo vaan on kehittynyt blastoseloomasta (blastocoeloma), ulomman ja sisemmän alkiokerroksen (ekto- ja endodermin) väliin (ks. blastula). Yksilönkehityksen kuluessa valeruumiinonteloon kehittyvät mesodermaaliset sisäelimet ja lihaksisto, mutta siitä puuttuvat mesodermaaliset ruumiinontelokalvot, joten sisäelimet sijaitsevat vapaasti ruumiinontelossa. Valeruumiinontelo on mm. sukkulamadoilla, sukaspintaisilla, jouhimadoilla ja rataseläimillä. Syn. pseudoselooma, pseudokelooma; ks. Pseudocoelomata."
valeskorpionit%BS2001:"valeskorpionit, false scorpions, pseudoscorpions, Pseudoscorpionida, hämähäkkieläinten lahko, jonka lajeilla pedipalpit ovat kehittyneet rapujen saksiraajojen tapaisiksi pyyntielimiksi. Eläimet muistuttavat skorpioneja, mut-ta niiden takaruumis on pyöreäpäinen eikä siinä ole myrkkypistintä; elävät pääasiassa sammalikoissa, kivien ja kaarnan alla saalistaen pieniä hyönteisiä. Valeskorpioneja tunnetaan noin 2000 lajia, joista Suomessa on tavattu 15 lajia; niistä tunnetuin on kirjaskorpioni (Chelifer cancroides)."
valkea aine%BS2001:"valkea aine, white matter/substance (lat. substantia alba), selkärankaisten keskushermoston valkoinen rakenneosa, joka on muodostunut rinnakkaisista ydintupellisista hermosyistä (tu-pen kalvorakenteessa runsaasti rasva-aineita). Aivorungon ja selkäytimen alueella valkea aine sijaitsee pintaosissa, muualla aivojen sisäosissa. Ks. aivot, selkäydin; vrt. harmaa aine."
valkoinen lihas%BS2001:"valkoinen lihas, white muscle, valkea lihas; suureksi osaksi valkoisista (nopeista) lihassyistä (white fibres) muodostunut lihas, etenkin luustolihas. Valkoisen lihaksen lihassyyt ovat anaerobisia, glykolyyttisiä lihassoluja (ks. glykolyysi), jotka  näyttävät valkoisilta. Näissä lihassyissä on tehokas glykolyyttinen ja heikko aerobinen energia-aineenvaihdunta, joten niissä on vain vähän (päinvastoin kuin punaisen lihaksen lihassyissä) punaiselta näyttävää myoglobiinia ja mitokondrioita. Valkoiset lihas-syyt supistuvat nopeammin kuin punaiset lihassyyt, mutta kerääntyvän maitohapon takia myös väsyvät nopeammin. Niitä hermottavat hermosyyt ovat paksuja ydintupellisia syitä, jotka johtavat hermoimpulsseja nopeasti. Tyypillisimpiä valkoisia lihaksia ovat yleensä selkärankaisten silmänliikuttajalihakset; myös eläinten raajalihaksissa on yleensä runsaati valkoisia lihassyitä. Useimmat lihakset ovat kuitenkin sekatyyppiä sisältäen sekä valkoisia että punaisia lihassyitä. Lihaksen samaan motoriseen yksikköön kuuluvat lihassyyt ovat kuitenkin aina samaa tyyppiä, ja lihassyytä hermottava hermosyytyyppi määrääkin sen, minkälaiseksi tällainen lihassyy kehittyy. Sekatyyppisissä lihaksissa heikon supistuksen aikana supistuvat pääasiassa vain hitaammat punaiset lihassyyt, ja valkoiset tulevat mukaan vasta voimakkaammissa supistuksissa. Näissä lihaksissa eri lihassyiden suhteellinen osuus vaihtelee myös lajin sisällä, siis eri yksilöiden välillä, mikä esim. ihmisellä suuntaa liikuntaharrastuksen tiettyihin urheilulajeihin, ts. suhteellisesti runsaammin valkoisia lihassyitä omaavat suuntautuvat nopeuslajeihin ja runsaammin punaisia omaavat kestävyys lajeihin. Lihastyyppi voidaan määrittää pienestä koepalasta."
valkoinen ydin%BS2001:"valkoinen ydin, white medulla, osa pernan imukudosta."
valkosolu%BS2001:"valkosolu, white blood cell, leucocyte, leukocyte, selkärankaisten valkoinen verisolu. Valkosolut ryhmitellään seuraaviin solutyyppeihin: granulosyytit, imusolut eli lymfosyytit ja monosyytit. Valkosolujen eli leukosyyttien määrä vaihtelee eläinryhmän, yksilön kehitysasteen ja fysiologisen tilan mukaan ja on yleensä 0,1-0,2 % veren punasolujen määrästä. Valkosolut toimivat elimistön fysiologisessa puolustuksessa."
valmistava signaali%BS2001:"valmistava signaali, primer/primary signal, etologiassa esim. feromoni tai soidinkäyttäytyminen, joka vaikuttaa signaalin vastaanottajan toimintavireeseen tai hormonitasapainoon. Valmistavat signaalit voivat olla joko vastaanottajan toimintaa kiihdyttäviä tai ehkäiseviä. Vrt. esitoiminnat."
valoadaptaatio%BS2001:"valoadaptaatio, light/photopic adaptation (lat. adaptare = sopia, sopeutua, sopeuttaa), valosopeutuminen; eläinten valoaistin sopeutuminen valon voimakkuuden lisääntymiseen. Kamera-silmässä se perustuu toisaalta pupillin nopeaan pienenemiseen ja toisaalta valoreseptorien näköpigmentin (sauvojen rodopsiinin ja tappien jodopsiinin) hajoamiseen retinoliksi ja opsiiniksi. Vastaavasti hämärässä ja pi meässä tapahtuu pupillin laajeneminen sekä näköpigmentin synteesiä, jolloin valoaisti herkistyy näkemään hämärässä(hämäräadaptaatio, scotopic adaptation). Näiden kemiallisten reaktioiden nopeuksien suhteesta määräytyy reseptorin herkkyys valolle. Valoadaptaatio tapahtuu yleensä nopeasti (sekunneissa) verrattuna hämäräadaptaatioon (minuuteissa). Niiden selkärankaisten silmässä, jossa on sekä sauvoja että tappeja, sopeutuminen hämärään on kaksivaiheista; tapit sopeutuvat nopeammin (noin 5 min) ja pienemmässä määrin kuin sauvat (noin 20 min). Selkärangattomien verkkosilmässä ja pistesilmässä valoaistinsoluihin tulevan valon määrää säätelevät apusolujen pigmenttien liikkeet. Itse näkösoluissa valo- ja hämäräadaptaatio perustuu kamerasilmään verrattaviin kemiallisiin reaktioihin, ts. näköpigmentin hajoamiseen ja synteesiin."
valoelin%BS2001:"valoelin, photophore, monisoluisten eläinten va-loa tuottava elin. Valoelimiä on etenkin nilviäi-sillä, äyriäisillä, hyönteisillä ja kaloilla, usein lajeilla, jotka elävät valtamerten syvyyksissä. Niissä syntyvä valo (ks. bioluminesenssi) voi olla peräisin valoelimessä elävistä bakteereista tai se on eläimen omien solujen tuottamaa. Va-lon suuntaaminen ja värivivahteet syntyvät valoelimeen liittyvän linssin ja heijastavien pigmenttien (valopigmentit) avulla; hermosto säätelee valon rytmiä."
valopigmentit%BS2001:"valopigmentit, photopigments, ks. valoelin, valoaisti, valoreseptorit."
valorysä%BS2001:"valorysä, light trap, varsinkin yöperhosten keräilyssä käytetty pyyntiväline, jossa on yleensä muovinen suojus, sen alla lamppu (elohopealamppu, mercury vapour lamp, tai sekavalolamppu, blended lamp) ja lampun alla suppilo, joka kerää hyönteiset alinna olevaan myrkkypulloon. Myrkkynä on yleensä hitaasti haihtuvaa tetrakloorietaania tai trikloorietyleeniä."
valtajärjestys%BS2001:"valtajärjestys, dominance hierarchy, dominanssihierarkia."
valtiasliskot%BS2001:"valtiasliskot, archosaurs, Archosauria, archosaurukset; matelijoiden suurimmaksi osaksi su-kupuuttoon kuollut alaluokka (joissakin luokitteluissa ylälahko alaluokassa Diapsida); useimmat valtiasliskot olivat maaeläimiä, eräät sopeutuneet lentämiseen. Nykyisin on elossa ainoastaan krokotiilien lahko (Crocodilia), sukupuuttoon kuolleita ovat mm. tekodontit (Thecodontida), lentoliskot (Pterosauria), hammasliskot (Saurischia) ja nokkaliskot (Ornithischia)."
valtimo%BS2001:"valtimo, artery, verta sydämestä poispäin vievä suoni; ks. verisuonisto."
valtimokeko%BS2001:"valtimokeko, conus arteriosus, ks. conus."
valva%BS2001:"valva (lat.), valve, läppä; esim. valva aortae, aorttaläppä; dim. valvula. Lat. mon. vastaavasti valvae ja valvulae."
vanadosyytti%BS2001:"vanadosyytti, vanadocyte (kreik. kytos = ontelo), eräiden vaippaeläinten verisolutyyppi, joka si-too vanadiinia; on osallisena vaippaan (tunica) tarvittavan selluloosan synteesissä."
vanhanmaailmanapinat%BS2001:"vanhanmaailmanapinat, Old World monkeys, cercopithecoids, Cercopithecoidea, kädellisten yläheimo alalahkossa Anthropoidea; niillä on kapea sierainten väli ja sisäiset poskipussit mutta ei koskaan taipuisaa tarttumahäntää (vrt. uudenmaailmanapinat); takapuolessa istuinkyhmyt. Yläheimoon kuuluvat mm. Borneon nenäapina (Nasalis), Intian langurit (Presbytis) ja reesusapina (Macaca). Ks. kapeanenäapinat."
vapaa raaja%BS2001:"vapaa raaja, leg, limb, ks. raaja."
vapauttajahormonit%BS2001:"vapauttajahormonit, releasing hormones, liberins, liberiinit."
varietas%BS2001:"varietas (lat.), variety, muunnos; eläinsystematiikan alin kategoria, joka on kuitenkin ni-mistösäännösten ulkopuolella; Lat. mon. varietates. Vrt. forma."
varpuslinnut%BS2001:"varpuslinnut, perching (song)birds, passerines, passerine birds, Passeriformes, suurin lintulahko, käsittää neljä alalahkoa (Eurylaimi, Menurae, Tyranni ja Oscines), 72 heimoa (Euroopassa ja Pohjois-Afrikassa 33) ja 5414 lajia, ts. 60 % kaikista lintulajeista. Varpuslintuja tavataan kaikkialla maapallolla ja kaikissa elinympäristöissä napa-alueiden tundrilta sademetsiin. Lintujen koko ja rakenne vaihtelevat suuresti (esim. korpit, kiurut, hippiäiset); yhteinen tuntomerkki on istumajalka (perching foot), jossa kolme varvasta suuntautuu eteen ja yksi taakse. Poikaset kuoriutuvat sokeina ja alastomina (ks. altrisiaalinen, pesäviipyinen)."
varroapunkki%BS2001:"varroapunkki, Varroa mite, Varroa jacobsoni, mehiläisten siirtoistutusten mukana nopeasti levinnyt punkkilaji, joka aiheuttaa tuhoja mehiläistarhoissa. Suomeen se tuli idästä 1980 ja on sen jälkeen levinnyt laajalle."
varsieväiset%BS2001:"varsieväiset, lobe-finned fishes, tassel-finned fishes, coelacanths, Coelacanthini (Coelacanthiformes, Actinistia), luukalojen lahko (joissakin luokitteluissa alalahko) alaluokassa Sarcopterygii (lihaseväiset); nykyisin on elossa yksi laji, latimeria (Latimeria chalumnae). Varsieväiset kukoistivat devonikaudella noin 350 milj. vuotta sitten, ja niiden arveltiin kuolleen sukupuuttoon noin 70 milj. vuotta sitten, kunnes latimeria löydettiin Sansibarin kalatorilta Itä-Afrikasta 1938. Useimmilla varsieväisillä olivat sisäiset sierainaukot ja uimarakko, joka ainakin ajoittain toimi keuhkoina. Niiden parilliset evät muistuttivat rakenteeltaan maaselkärankaisten raajoja; pyrstöevä oli kolmilohkoinen ja difyserkkinen. Maaselkärankaiset ovat mahdollisesti kehittyneet varsieväisistä. Joissakin luokitteluissa varsieväiset sijoitetaan lahkona alaluokkaan Crossopterygii (varsieväkalat)."
varsinaiset luukalat%BS2001:"varsinaiset luukalat, teleosts, Teleostei, vähemmän käytetty taksonin nimi; eräissä luokitteluissa sitä pidetään kehittyneempien luukalojen osaluokkana viuhkaeväisten alaluokassa."
vasara%BS2001:"vasara, hammer (lat. malleus), yksi nisäkkäiden kolmesta kuuloluusta; sen varsi nojaa täry-kalvossa kohtaan, jota kutsutaan nimellä umbo. Ks. korva."
vaskulaarinen%BS2001:"vaskulaarinen, vascular (lat. vas = suoni), (veri)suoneen liittyvä."
vasoaktiivinen%BS2001:"vasoaktiivinen, vasoactive, suonen läpimittaan vaikuttava, läpimittaa laajentava tai pienentävä; esim. vasoaktiivinen aine, kuten VIP."
vasomotorinen järjestelmä%BS2001:"vasomotorinen järjestelmä, vasomotor system (lat. motor = liikuttaja), verisuonen läpimittaa, laajuutta säätelevä järjestelmä, johon selkärankaisilla kuuluvat suonen seinämän sileä lihaksisto ja sen toimintaa säätelevät hermot ja hormonit sekä ydinjatkeen vasomotorinen keskus (vasomotor centre). Suonten laajenemista kutsutaan vasodilataatioksi (vasodilation, vasodilatation) ja supistumista vasokonstriktioksi (vasoconstriction), yhteisnimellä molempia vasomotoriikaksi. Järjestelmä säätelee tarkasti elinten verensaantia eläimen fysiologisen ti-lan muuttuessa. Suonten läpimitan säätely vaikuttaa verenkierron vastukseen ja siten myös verenpaineeseen."
vasopressiini%BS2001:"vasopressiini, vasopressin (lat. pressura = paine), nisäkkäiden aivolisäkkeen takalohkosta erittyvä hormoni (oktapeptidi), jota väliaivojen pohjan, hypotalamuksen, tietyt neurosekretoriset solut (ks. neurosekretio) muodostavat. Se mm. voimistaa sileiden lihasten supistuksia etenkin suoniston pikkuvaltimoissa ja hiussuonissa (verenpaine kohoaa). Elimistössä ilmeisesti sen tärkein tehtävä on vähentää virtsan eritystä, minkä vuoksi sitä kutsutaan myös nimellä antidiureettinen hormoni (ADH). Ks. vasotosiini."
vasotosiini%BS2001:"vasotosiini, vasotocin, selkärankaisten (paitsi nisäkkäiden) aivolisäkkeen takalohkon hormoni (oktapeptidi); vastaa nisäkkäiden vasopressiiniä."
vasta-aine%BS2001:"vasta-aine, antibody, Ab, selkärankaisten immuunijärjestelmän tuottama proteiinimolekyyli, joka on spesifisesti muodostunut tiettyä elimistölle vierasta ainetta, antigeenia, vastaan. Vasta-aine on molekyylirakenteeltaan immunoglobuliini, jota imusolut tuottavat (usein vasta-aine ja immunoglobuliini käsitetään synonyymeiksi). Vasta-aineita on miljoonia erilaisia, ja jokainen vasta-ainetyyppi pystyy spesifisesti sitoutumaan juuri tietynlaiseen antigeeniin ja siten sitomaan sen (lukko-avainmal-li). Sitoutumisesta seuraa erilaisia sekundaarisia reaktioita, kuten presipitaatio, agglutinaatio tai makrofagien ja komplementtijärjestelmän aktivoituminen. Vasta-aineita on kiinnittyneinä imusolun solukalvoon antigeenien reseptoreiksi (reseptori-vasta-aineet), tai niitä on aktivoituneiden Bimusolujen (plasmasolut) tuottamina irrallaan veriplasmassa (liukoiset vasta-aineet). Antigeenin yhdelle määräysryhmälle, epitoopille, spesifinen vasta-aine (peräisin yhden imusolun jälkeläisistä, ks. klooni) on ns. monoklonaalinen vasta-aine, jota pystytään puhtaana tuottamaan vain soluviljelmissä. Seerumin vasta-aineet ovat polyklonaalisia, ts. seerumi on monoklonaalisten vasta-aineiden seos. Elimistössä muodostuvat vasta-aineet aikaansaavat eliön vastustuskyvyn eli immuniteetin esim. eläimeen tunkeutunutta mikrobia vastaan. Tällaisen suojamekanismin kehittymistä tehostetaan suojarokotuksilla. Spesifi set vasta-aineet ovat nykyään useissa molekyylibiologian töissä erinomaisia yhdisteitä aineiden tunnistamisessa, määrittämisessä ja paikantamisessa kudoksista ja soluista. Syn. laboratoriokielessä antibodi. Ks. veriryhmät, opsoniini"
vasta-aineiden monimuotoisuus%BS2001:"vasta-aineiden monimuotoisuus, antibody diversity/variation, selkärankaisten erilaisten imusolujen tuottamien erilaisten vastaaineiden (immunoglobuliinien) moninaisuus. Vasta-aineproteiinien kevyitä ja raskaita ketjuja koodaavat eri geenit. Ne ovat rakenteeltaan koostuneita geenejä (assembled genes), joissa on informaatio immunoglobuliinien konstanttia ja vaihtelevaa osaa varten. Koostuneet geenit periytyvät ituradan kromosomeissa yhtenäisinä yksikköinä, vaikka ne muodostuvat useista osista (pikkugeeneistä) geneleteistä. Lymfosyytin kypsyessä yksi immunoglobuliinin konstanttia osaa ja yksi variaabelia osaa vastaava geneletti rekombinoituvat somaattisesti ja näin muodostuu geneettisen transkription yksikkö, toimiva geeni. Ituradassa, ts. sukupuolisoluissa ja niiden kantasoluissa, on muutama konstantin alueen geneletti ja useita vaihtelevan osan genelettejä, ja nämä voivat immunoglobuliinia tuottavissa imusoluissa kombinoitua tuhansin tavoin. Kun kussakin vasta-ainemolekyylissä on kaksi kevyttä ja kaksi raskasta ketjua, syntyy tuhansien tällaisten erilaisista yhdistelmistä miljoonia erilaisia immunoglobuliinimolekyylejä, jotka toimivat vasta-aineina vastaavalle määrälle erilaisia antigeenejä."
vastavuoroinen saalistus%BS2001:"vastavuoroinen saalistus, reciprocal predation, kahden lajin (tai yksilön) vuorovaikutussuhde, jossa kumpikin saalistaa toistaan. Siten ne itse asiassa ovat kilpailijoita toistensa kanssa. Esim. monilla hyönteisillä kahden lajin välistä vastavuoroista saalistusta esiintyy silloin, kun molempien täysikasvuiset yksilöt syövät toistensa munia ja koteloita. Ks. kilpailu."
Vater-Pacinin keränen%BS2001:"Vater-Pacinin keränen, Vater-Pacini corpuscle, Pacinian corpuscle (Abraham Vater, 1684- 1751; Filippo Pacini, 1812-83), selkärankaisten ihossa, luukalvoissa ja nivelpusseissa esiintyvä tuntoaistinelin (kosketusreseptori, painereseptori). Se on muodostunut tuntohermon päätteestä, jonka ympärillä on useista päällekkäisistä levymäisistä soluista (lamelleista) koostuva mikroskooppisen pieni keränen. Lamellien taipuessa kosketuksesta hermopääte ärtyy. Paineen tasaantuessa nopeasti lamellien välissä hermopääte lakkaa reagoimasta, minkä vuoksi tämä aistin sopeutuu nopeasti ärsytykseen. Syn. Pacinin keränen; ks. tuntoaisti."
vatsa%BS2001:"vatsa, belly (lat. abdomen), nisäkkäiden pallean ja lantion välinen alue, joka sisältää vatsa-ontelon peitteineen ja sisäelimineen; vrt. maha."
vatsaevä%BS2001:"vatsaevä, pelvic fin, kalojen parillisista vatsanpuoleisista evistä taempi (peräevän edessä); vastaa nelijalkaisten takaraajoja. Vatsaevät auttavat kalan liikkumista ja ylläpitävät osaltaan tasapainoa."
vatsakalvo%BS2001:"vatsakalvo, peritoneum, myös peritonaeum, mon. peritonea, peritonaea, vatsaonteloa verhoava ruumiinontelokalvo, joka yksilönkehityksen aikana syntyy mesodermistä. Kehityksen alkuvaiheessa mesodermipoimut työntyvät verhoamaan suolistoa, jolloin syntyy sisempi eli sisusmyötäinen lehti eli herakalvo (peritoneum viscerale), ja toisaalta vatsaontelon seinämää, jolloin muodostuu ulompi eli seinänmyötäinen lehti (peritoneum parietale). Niiden väliin jää kapea rako, vatsakalvonontelo (cavitas peritonealis, peritoneal cavity). Mahalaukun pintaa peittävästä vatsakalvosta työntyy edelleen kaksi poimua suolten väleihin pieneksi ja isoksi vatsapaidaksi (omentum), johon usein kerääntyy runsaasti rasvaa. Vatsaontelon takaseinämässä molemmat lehdet muodostavat yhdessä viuhkamaisen sidekudoslevyn, suoliliepeen (mesenterium), joka reunastaan kiinnittyy peittämään serosa-kalvona ohutsuolen vapaata pintaa ja siten kiinnittää ohutsuolen pai-koilleen. Osa sisäelimistä jää vatsakalvon leh-tien väliin, ts. ovat vatsakalvonsisäisiä elimiä eli intraperitoneaalisia elimiä, kuten mahalaukku, ohutsuolen keskiosa (jejunum) ja loppuosa (ileum), poikittainen paksusuoli, maksa ja per-na. Osa sisäelimistä jää vatsakalvontakaisiksi elimiksi, kuten pohjukaissuoli, haima, munuaiset, nouseva ja laskeva paksusuoli, alaonttolaskimo, virtsanjohtimet. Vatsakalvo on muodostunut sidekudoksesta, jonka pintaa peittää yksikerroksinen epiteelikudos (mesoteeli). Termi peritoneum laajemmin käsitettynä tarkoittaa ruumiinontelon kalvoa yleisesti; ks. ruumiinontelo."
vatsaontelo%BS2001:"vatsaontelo, abdominal cavity (lat. regio abdominalis), nisäkkäiden ruumiinontelon taempi osa, jonka pallea erottaa rintaontelosta. Sitä verhoaa vatsakalvo, ja siinä sijaitsevat mm. ruuansulatuskanavan pääosa, maksa, haima, virtsaneritys- ja sukupuolielimet (nisäkäskoirailla kivekset sijaitsevat vatsaontelon ulkopuolella kivespusseissa) sekä lisämunuaiset. Syn. abdominaaliontelo."
vatsapaita%BS2001:"vatsapaita, omentum, mon. omenta, omentums, vatsakalvon osa."
vatsaydin%BS2001:"vatsaydin, ventral nerve cord, kehittyneempien selkärangattomien, kuten nivelmatojen ja nivel-jalkaisten, pituussuuntainen, kahdesta hermosyykimpusta, konnektiivista, muodostunut hermorunko, joka kulkee ruumiinontelon vatsapuolella ja jossa on segmentaaliset hermogangliot kussakin ruumiin jaokkeessa. Selkärangattomien vatsaydin vastaa selkärankaisten selkäydintä. Ks. hermosto."
Weberin elin%BS2001:"Weberin elin, Weberian organ/apparatus/ ossicles (E. H. Weber, 1795-1878), joidenkin luukalojen, kuten monnikalojen ja karppien, kuuloelin, joka käsittää kolme tai neljä pientä, selkärangan nikamahaarakkeista muodostunutta ja vipuvarren tavoin toimivaa luuta. Ne siirtävät veden värähtelyt uimarakosta sinusonteloon (sinus impar), joka on perilymfaattisen tilan laajentuma. Värähtely välittyy siten otoliittiin. Weberin elin on analoginen nisäkkään kuuloluiden kanssa, ja sen ansiosta kuulon herkkyys tehostuu huomattavasti."
Weberin linja%BS2001:"Weberin linja, Weber’s Line (Max Weber, k. 1937), orientaalisen ja australialaisen eläin-maantieteellisten suuralueiden välinen rajalinja, joka on selvästi idempänä kuin Wallacen linja kulkien Molukkien ja Sulawesin välistä pohjoiseen sekä Timorin ja Kaisaarten välistä etelään."
vedonlyöntiperiaate%BS2001:"vedonlyöntiperiaate, bet-hedging theory, elinkiertojen evoluutioon liittyvä teoria, joka pyrkii selittämään sitä ilmiötä, että yleisin poikuekoko on monilla iteropaarisilla lajeilla (ks. iteroparia) pienempi kuin tuottavin poikuekoko. Yleisin (keskimääräinen) poikuekoko määräytyy tuottavimman poikuekoon ja emon lisääntymiskustannusten välisestä kompromissista. Jos ympäristöolosuhteet ovat hyvin ennustamattomat, emon ei kannata investoida kaikkia voimavarojaan yhden pesimiskauden lisääntymiseen, koska liian suuren poikueen tuottaminen saattaa muodostua kohtalokkaaksi paitsi jälkeläisille myös emolle. Vedonlyöntiperiaate pyrkii täydentämään ja korvaamaan K- ja r-valintateorioiden (ks. K-valinta, r-valinta) puutteita. Ks. Lackin periaate."
vegetatiivinen hermosto%BS2001:"vegetatiivinen hermosto, vegetative nervous system, autonominen hermosto."
vegetatiiviset elimet%BS2001:"vegetatiiviset elimet, vegetative organs, eläinten tahdosta riippumattomasti toimivat elimet kuten ruuansulatus-, eritys-, hengitys-, verenkierto- ja sukupuolielimet; nykyään käytetään mieluummin termiä autonomiset elimet."
vehikkeli%BS2001:"vehikkeli, vehicle (lat. vehiculum = kulkuneuvo, -väline), väliaine, kuljetin; esim. aine, johon sekoitettuna varsinainen vaikuttava aine annetaan eläimelle; myös taudinkantaja. Vrt. vektori."
velaarilonkerot%BS2001:"velaarilonkerot, velar tentacles (lat. velum = pei-te, verho), suikulaisilla suuta ympäröivät lonkerot, joiden liikkeiden avulla eläin vetää ravintohiukkasia suuhun."
veliger%BS2001:"veliger(toukka), veliger (lat. velum = peite, peitto, gerere = kuljettaa, kantaa), purjetoukka; eräiden nilviäisten toisen vaiheen toukkamuoto, joka on kehittynyt trokofora-toukasta; sillä on värekarvallisten uimaelinten (velum) lisäksi vaippa, pää ja jalka. Ks. toukka."
veli-sisarpariutuminen%BS2001:"veli-sisarpariutuminen, brother-sister mating, sisäsiitoksen muoto; erityisesti koe-eläinten pariutumismenetelmä, jonka avulla eläinkanta saadaan mahdollisimman nopeasti homotsygoottiseksi."
vena%BS2001:"vena (lat.), vein, lyh. v., laskimo; esim. vena pulmonalis, keuhkolaskimo; venula, pikkulaskimo. Lat. mon. vastaavasti, venae, venulae."
venoosinen%BS2001:"venoosinen, venous (lat. venosus), laskimoon liittyvä."
ventriculus%BS2001:"ventriculus (lat.), ventricle, ontelo, kammio; esim. 1. maha(laukku), myös joidenkin selkä-rangattomien keskisuoli; 2. sydänkammio (ventriculus cordis). Lat. mon. ventriculi."
venytysreseptorit%BS2001:"venytysreseptorit, stretch receptors, eläinten lihasten ja jänteiden venymistä sekä nivelten ja tuntokarvojen taipumista aistivat elimet (myös yksittäisiä soluja ja hermopäätteitä). Ne kuuluvat mekanoreseptoreihin, joissa tuntohermosyyn pääte ärtyy siihen kohdistuvasta mekaanisesta energiasta. Niitä ovat esim. lihaskäämi ja jänneaistin."
veren hyytyminen%BS2001:"veren hyytyminen, blood coagulation/clotting, veriplasmassa tapahtuvan ketjureaktion ai-heuttama veriplasman jähmettyminen (hyytymän muodostuminen), joka muodostaa verenvuotoa estävän tulpan. Selkärankaisten veren hyytymisprosessi alkaa siten, että vaurioituneen kudoksen aktivoimat hyytymistekijät säätelevät portaittaista reaktiosarjaa, jonka toiminnan tuloksena plasmassa oleva epäaktiivinen pro teiini, protrombiini, pilkkoutuu aktiiviseksi entsyymiksi, trombiiniksi. Tämä entsyymi pilkkoo liukoisen fibrinogeenin liukenemattomaksi fibriiniksi, joka saostuu nopeasti haava-kohdassa säikeiksi muodostaen siten hyytymän verkkomaisen tukirangan. Jotkin valkosolut ja etenkin verihiutaleet eli trombosyytit kerääntyvät haavaan muodostamaan lopullista hyytymää (ks. tromboksaani); pienissä haavoissa verihiutaleet muodostavatkin hyytymän lähes yksinään. Hyytymistekijöitä on löydetty toistakymmentä (I, II, III jne.), ja yksi niistä on kalsiumioni, jonka sitoutuminen esim. seerumiin lisättyyn sitraattiin estää hyytymisen. Veren basofiilisistä granulosyyteistä (valkosolutyyppi) ja sidekudoksen syöttösoluista vapautuva hepariini estää elimistössä normaalisti hyytymistekijöiden toimintaa ja siten epätarkoituksenmukaista hyytymistä. K-vitamiinia elimistö tarvitsee mm. protrombiinin synteesiin maksassa. Haavan parantuessa fibriini hajoaa entsymaattisesti (fibrinolyysi). Ks. antikoagulantit, hemofilia."
verenkierron säätely%BS2001:"verenkierron säätely, regulation of circulation, tunnetaan vain selkärankaisista. Niillä her-mostollisesta eli neuraalisesta säätelystä vastaa autonominen hermosto; siihen kuuluva sympaattinen hermosto nostaa verenpainetta ja lisää verenkiertoa erityisesti lihaksiin, parasympaattinen hermosto toimii vastavaikuttajana. Vaikutukset välittyvät hermopäätteistä erittyvien noradrenaliinin ja asetyylikoliinin avulla. Humoraalinen säätely (hormonit, hiilidioksidi ym.) välittyy hitaammin, lähinnä lisämunuaisen ytimestä erittyvän adrenaliinin (tehostaa mm. sydämen toimintaa) ja noradrenaliinin (mm. supistaa ihon verisuonia) välityksellä, joskin paikallisilla tekijöillä (happipitoisuus, histamiini ym.) on myös vaikutusta erityisesti hiussuoniin. Etenkin aivojen verenkierron säätely on paikallisten tekijöiden välityksellä tapahtuvaa itsesäätelyä. Sekä hermostollinen että humoraalinen säätely vaikuttavat sydämen rytmiin, kronotro piaan, ja supistusvoimaan, inotropiaan, sekä verisuonten läpimittaan (ks. vasodilataatio, vasokonstriktio), josta riippuu verenvirtauksen vastus. Verenkierron keskushermostollisessa ohjauksessa toimivat säätelykeskukset (esim. vasomotorinen keskus), jotka sijaitsevat aivojen ydinjatkeessa. Verisuoniston baroreseptoreista tulee säätelykeskuksiin informaatiota (hermoimpulsseja) vallitsevasta verenpaineesta ja vastaavasti kemoreseptoreista (ks. aorttakeränen) veren kemiallisesta tilasta."
verenkierto%BS2001:"verenkierto, blood circulation, monisoluisten eläinten ruumiinnesteiden kuljetusjärjestelmä, joka toimii mm. hengityskaasujen, ravinto- ja hylkyaineiden sekä hormonien jakelujärjestelmänä. Sienieläimillä, polttiaiseläimillä, kampamaneeteilla ja värysmadoilla verenkiertojärjestelmää ei ole ja sen korvaa osittain gastrovaskulaarijärjestelmä. Muilla monisoluisilla eläimillä se on, tosin joillakin surkastuneena. Sukkulamadoilla ja rataseläimillä valeruumiinontelossa kiertävä ruumiinneste hoitaa ravinnon kuljetuksen. Mm. nilviäisten ja niveljalkaisten verenkierto on avoin. Suonisto aukeaa ruu-miinonteloon, jossa suonista tuleva neste huuhtelee sisäelimiä. Näillä eläimillä ei ole erikseen verta eikä imunestettä, vaan ne sekoittuvat hemolymfaksi. Sydän on joko pitkä, jaokkeinen putkisydän (niveljalkaiset) tai kammiosydän (nilviäiset). Piikkinahkaisilla ruumiinonteloputkistot ja vesiputkilosto toimivat verenkiertoeliminä. Nivelmatojen ja selkärankaisten verenkierto on suljettu. Nivelmatojen verenkiertojärjestelmä on muodostunut sykkivistä suonista, ja siinä on selkä- ja vatsasuoni yhdyssuonineen, mutta sydän puuttuu. Selkärankaisten verenkiertojärjestelmän muodostavat kammiosydän ja verisuonet. Sydämen rakenteen mukaan verenkierto on joko yksinkertainen (kaksilokeroinen sydän), jolloin veri kiertää yhdellä kierroksella kaikkialle ruumiiseen, tai kaksinkertainen (kolmi- ja nelilokeroinen sydän), jolloin veri kiertää ensin happeutumassa keuhkoissa (pieni eli keuhkoverenkierto) ja toisella kierroksella muualle ruumiiseen (iso eli systeeminen verenkierto). Verenkierto voi olla myös epätäydellinen (sam-makkoeläimet ja matelijat), jolloin happeutunut ja vähähappinen veri sekoittuvat sydämessä (tai aortan kaarissa, kuten krokotiileilla), tai täydellinen (linnut ja nisäkkäät), jolloin sekoittumista ei tapahdu. Veren virtaus on suoraan riippuvainen verenpaineesta ja käänteisesti suoniston vastuksesta, jonka määrää suonten läpimitta. Veren nopeus on suurin aortassa (ihmisellä noin 0,5 m/s) ja pienin hiussuonissa (noin 0,5 mm/s). Ks. verenkierron säätely."
verenkiertoelimistö%BS2001:"verenkiertoelimistö, circulatory organs, elinjärjestelmä, joka käsittää sydämen tai sydämiä sekä verisuoniston."
verenkiertojärjestelmä%BS2001:"verenkiertojärjestelmä, circulatory system, verenkiertoelimet säätelytoimintoineen; ks. verenkierto, verenkierron säätely, veri, hemolymfa."
verenkuva%BS2001:"verenkuva, blood picture, tutkimus- tai hoitotarkoituksessa tehtävä puna- ja valkosolujen määrän ja laadun mittaaminen verestä; muutoksia verenkuvassa ilmenee esim. erilaisissa sairauksissa ja stressissä."
verenmuodostus%BS2001:"verenmuodostus, blood formation, haematopoiesis, haemopoiesis, amer. hematopoiesis, hemopoiesis, veren muodostuminen, hem(at)opoieesi, erityisesti verisolujen muodostuminen; aikuisilla selkärankaisilla verisolut syntyvät punaisen luuytimen emosoluista, valkosolut omina kehityssarjoinaan ja punasolut oma-naan; jälkimmäistä prosessia kutsutaan erytropoieesiksi (erythropoiesis), ja sitä säätelee hormoni, erytropoietiini. Alkionkehityksen aikana ensimmäiset verisolut kehittyvät ruskuaispussin soluista, myöhemmin luuytimen soluista; verisoluja syntyy alkionkehityksessä myös maksassa ja pernassa. Kaloilla, joilla ei ole luuydintä, verisolut syntyvät vastaavanlaisesta myeloidisesta kudoksesta (Leydigin elin, Leydig organ), jota on ruumiinontelossa mahan ja sukupuolirauhasten läheisyydessä. Kaikilla selkärankaisilla veren proteiinit syntyvät pää-asiassa maksassa."
verenmyrkytys%BS2001:"verenmyrkytys, septicaemia, sepsis, amer. septicemia, vaarallinen tila, jonka saa aikaan bak-teerien ja bakteeritoksiinien pääsy eläimen vapaaseen verenkiertoon."
verenpaine%BS2001:"verenpaine, blood pressure, verisuonistossa vallitseva nestepaine, joka on suurimmillaan suurten nisäkkäiden valtimosuonten alkupäässä (valtimopaine) ja laskee hiussuonistossa noin kymmenenteen osaan. Laskimoissa paine vaihtelee suuresti mm. eläimen asennon ja aktiivisuuden mukaan. Paine on moninkertainen ison verenkierron valtimoissa keuhkoverenkiertoon verrattuna ja vaihtelee lepo- ja supistusvaiheen mukaan: systolinen paine eli yläpaine, joka on sydämen supistuessa saavutettu maksimipaine valtimoissa, on noin kolmasosan korkeampi kuin diastolinen paine (alapaine) eli sydämen lepovaiheen paine suurissa valtimoissa (paineet aikuisella ihmisellä esim. 120/80 mmHg). Eli-mistö säätelee verenpainetta muuntamalla sydämen supistusvoimaa ja verisuonten läpimittaa, jolloin suoniston vastus muuttuu. Verenpaineen aistimina toimivat isojen valtimoiden seinämissä sijaitsevat baroreseptorit. Ks. verenkierron säätely, vasomotorinen järjestelmä."
verenpuna%BS2001:"verenpuna, haemoglobin, amer. hemoglobin, hemoglobiini."
verensokeri%BS2001:"verensokeri, blood sugar, veren glukoosi, glukoosimäärä; ihmisellä, kuten monilla muillakin nisäkkäillä, on glukoosia 70-110 mg 100 ml:ssa verta eli noin 3,5-5,2 mmol/l. Glukoosi eli rypälesokeri on se sokeri, joksi hiilihydraatit elimistössä muokkautuvat. Ks. glukoositasapaino."
verenvuototauti%BS2001:"verenvuototauti, haemophilia, amer. hemophilia, hemofilia."
veren väriaineet%BS2001:"veren väriaineet, blood pigments, respiratory pigments, hengityskaasuja, etenkin happea veressä sitovat ja kuljettavat aineet, jotka ovat veriplasmassa (useimmat selkärangattomat) tai pakkaantuneina verisoluihin (jotkin selkärangattomat sekä selkärankaiset). Väriaine on rakenteeltaan proteiini, johon on sitoutunut porfyriinirakenteinen väriä antava osa (metalloporfyriini). Sen keskusatomina on yleensä rauta (ks. hemi), kuten kaikkien selkärankaisten hemoglobiinissa tai joidenkin selkärangattomien klorokruoriinissa. Joidenkin selkärangattomien hemerytriinissä rauta ei ole hemimuodossa, vaan se on sitoutunut suoraan proteiiniin. Proteiiniosaan voi olla liittyneenä myös kupari, kuten useiden nilviäisten ja niveljalkaisten hemosyaniinissa. Hemoglobiini ja hemerytriini voivat olla soluissa tai veriplasmassa, klorokruoriini ja hemosyaniini esiintyvät vain plasmassa. Veren väriaineista käytetään myös termiä hengityspigmentit. Ks. myoglobiini, sytokromit."
veri%BS2001:"veri, blood (lat. sanguis, kreik. haima), verisuonistossa kiertävä nestemäinen kudos (kehitykseltään sidekudos), joka on muodostunut veriplasmasta ja verisoluista. Hengityselimissä se luovuttaa hiilidioksidia ja ottaa happea (hapekas veri, oxygenated blood), muissa kudoksissa vastaavasti luovuttaa happea ja ottaa hiilidioksidia (vähähappinen veri, deoxygenated blood). Hapen kuljetuksessa toimivat veren väriaineet. Lisäksi veri toimii mm. ravinto-, kuona-, yms. aineiden sekä hormonien kuljettajana, ylläpitää osmoottista ja ionitasapainoa, puolustaa elimistöä (ks. immuniteetti, veren hyytyminen) ja tasoittaa ruumiin lämpötiloja (ks. lämmönsäätely). Vrt. hemolymfa, ruumiinnesteet; ks. verenkierto."
veri-aivoeste%BS2001:"veri-aivoeste, blood-brain barrier, BBB, selkärankaisten aivojen hiussuonten seinämien muo-dostama este tiettyjen aineiden pääsylle aivokudokseen. Sen muodostavat suonten seinämän endoteelisolujen väliset tiivisliitokset sekä gliasolujen haarakkeiden (ks. hermotukikudos) litistyneet päätteet. Monet veressä kiertävät hormonit, hermoston välittäjäaineet ja toksiinit eivät läpäise tätä estettä. Nähtävästi este osallistuu myös aivojen kivennäisainetasapainon säätelyyn. Oksennuskeskuksessa este on heikompi kuin muualla aivoissa. Vrt. veri-istukkaeste, veri-kiveseste."
verihiutale%BS2001:"verihiutale, (blood) platelet, thrombocyte, muita verisoluja pienempi, tumaton solu, oikeastaan solun osa. Verihiutaleet syntyvät luuytimessä kuroutumalla jättiläiskokoisista soluista, mega-karyosyyteistä (tuma jää emosoluun). Verihiutaleet takertuvat vaurioituneen verisuonen seinämään esim. haavassa ja osallistuvat veren hyytymiseen. Ne sisältävät eritejyväsiä, joissa on serotoniinia ja kalsiumioneja (Ca2+). Syn. trombosyytti."
veri-istukkaeste%BS2001:"veri-istukkaeste, blood-placenta barrier, nisäkkäillä emon ja sikiön verenkierron välinen este, joka pitää kummankin verenkiertosysteemit toiminnallisestikin erillään. Alkionkehityksen aikana eri eläinlajeilla melkein aina osa istukan ja kohdun seinämän kudoksista häviää. Kuitenkin kaikilla nisäkkäillä toisiaan lähelle tule-via verisuonia erottavat vähintään sikiön hiussuonen seinämän endoteeli ja yleensä lisäksi kohdun epiteeli ja sidekudos. Vrt. veri-aivoeste, veri-kiveseste."
veri-kiveseste%BS2001:"veri-kiveseste, blood-testis barrier, kivesten siementiehyiden hiussuonten seinämien muodostama este tiettyjen aineiden pääsylle ituepiteelikudokseen, jossa siittiöt syntyvät. Esteen muodostumiseen osallistuvat etenkin siittiötiehyiden seinämän Sertolin solujen väliset tiivisliitokset. Sertolin solujen väliset liitokset estävät hiussuonen seinämän läpäisseitä aineita pääsemästä häiritsemään siittiöiden muodostusta siittiötiehyissä. Kuitenkin esim. steroidihormonit ja jotkin proteiinit läpäisevät esteen. Vrt. veri-aivoeste, veri-istukkaeste."
verilaguuni%BS2001:"verilaguuni, haemocoel(om), haemocoele,  amer. hemocoele, hemoseeli, hemokeeli."
veriloisiot%BS2001:"veriloisiot, Haemosporidia, Haemosporina, itiöeläimiin kuuluva alkueläinryhmä itiöeläinten luokassa Sporozoa, joka käsittää ennen kaikkea tasalämpöisten eläinten verisoluissa loisivia yksisoluisia eläimiä; tunnetuimpia ovat malarialoisiot (Plasmodium-suku)."
verimadot%BS2001:"verimadot, blood flukes, schistosomes, Schistosoma, tiehytmatoihin kuuluva suku, jossa on useiden eläinten verisuonistossa loisivia, vaikeita sairauksia (esim. ihmisellä bilhartsioosi ja skistosomiaasi) aiheuttavia matoja. Verimatoja on erityisen runsaasti Afrikassa, Etelä-Amerikassa ja Kiinassa. Suomessa verimadot aiheuttavat ihmiselle järvisyyhy-ihotaudin. Syn. skistosomit."
verinahka%BS2001:"verinahka, corium, dermis, mon. coria, dermides, dermises, selkärankaisten ihon sidekudos-kerros ihoepiteelin eli orvaskeden (epidermis) alla; muodostuu alkionkehityksen aikana mesodermistä peräisin olevista mesenkyymisoluista ja sisältää runsaasti veri- ja lymfasuonia, hermopäätteitä ja aistinreseptoreita, Selkärankaisilla verinahka voi luutua suomuiksi tai suuriksi luiksi (peitinluut). Ks. sidekudos, luutumat."
veriplasma%BS2001:"veriplasma, blood plasma, veren nestemäinen osa. Useimpien selkärankaisten plasma vastaa osmoottiselta väkevyydeltään 0,9-prosenttista natriumkloridi- eli ruokasuolaliuosta (noin 300 mOsm/l), ja natriumkloridi (NaCl) onkin veriplasman pääasiallisin suola. Lisäksi plasmassa on vähän kalium-, kalsium- ja magnesiumsuoloja sekä melko runsaasti proteiineja (noin 70 g/l). Viimeksi mainituista tärkeimmät ovat albumiini, globuliinit (ks. immunoglobuliinit) ja fibrinogeeni (ks. veren hyytyminen). Plasmassa on myös lukematon joukko erilaisia elimistölle tarpeellisia tai eläimestä poistuvia aineita, kuten ravintoaineita, hivenaineita, vitamiineja, hormoneja, kasvuaineita ja näiden eritettäviä johdoksia sekä kuona-aineita, kuten virtsa-ainetta. Vrt. seerumi."
veriryhmä%BS2001:"veriryhmä, blood group/type, yksilön verisolujen immunologisten ominaisuuksien mukainen verityyppi. Veriryhmäominaisuuksia on tutkittu lähinnä ihmisistä, mutta nähtävästi kysymyksessä on eläinten yleinen ominaisuus. Verisolujen pintaa suojaavat glykoproteiinit (veriryhmätekijät), joiden molekyylirakenteissa on pieniä eroja saman lajin eri yksilöiden välillä. Siten ne voivat toimia antigeenina (agglutinogeenina) eli aiheuttaa vasta-aineen (agglutiniinin) muodostuksen sellaisessa yksilössä, jolta sama tekijä puuttuu. Vastaavia tekijöitä on muissakin soluissa tai irrallisina esim. limakalvolla (kudos antigeenit). Kun veriryhmätekijä pääsee kosketuksiin vasta-aineensa kanssa, ne yhtyvät ja liittävät samalla punasoluja toisiinsa (agglutinaatio). Tätä reaktiota käytetään hyväksi veriryhmämäärityksissä. Ihmisen lukuisista veriryhmistä lääketieteellisesti tärkeimmät ovat ABO-veriryhmät ja Rh-veriryhmä."
veriseerumi%BS2001:"veriseerumi, (blood) serum, mon. sera, serums, verihera, seerumi."
verisolut%BS2001:"verisolut, blood cells/corpuscles, veressä kiertäviä soluja, joista selkärankaisten punasolut toimivat hengityskaasujen (O2, CO2) kuljetuksessa, valkosolut elimistön immunologisessa puolustusreaktioissa (ks. immuniteetti) ja verihiutaleet veren hyytymisessä. Vastaavia solutyyppejä (paitsi punasoluja) on myös monien selkärangattomien veressä tai hemolymfassa toimien elimistön puolustuksessa ja/tai hengityksessä. Ks. veren väriaineet, verenmuodostus."
verisuonisto%BS2001:"verisuonisto, blood vessels, blood vascular system, veren kulkuväylät, jotka voivat olla avoimia tai sulkeutuneita (ks. verenkierto). Selkärankaisten verisuonistossa erotetaan sydämestä lähtevät valtimot ja sydämeen verta tuovat laskimot. Molemmat ovat rakenteeltaan periaatteessa samanlaisia; sisinnä niiden seinämässä on endoteelin verhoama sisäkalvo (tunica intima), keskellä sidekudoksesta ja sileistä lihassoluista muodostunut keskikalvo (tunica media) ja uloinna sidekudoksinen ulkokalvo (tunica adventitia). Vastaavankokoisen valtimon seinämä, ennen kaikkea keskikalvo, on ai-na paljon paksumpi kuin laskimon. Isot valtimot haarautuvat pienemmiksi muodostaen päätteissään pikkuvaltimoita eli arterioleja (arterioles, metarterioles), joita hiussuonet (capillaries) yhdistävät laskimoihin. Hiussuonista alkavat laskimot ovat ohuita pikkulaskimoita eli venuleja (venules), jotka yhtyvät suuremmiksi laskien lopulta sydämeen (ks. onttolaskimot). Ks. veri."
verkko%BS2001:"verkko, rete, reticulum, mon. retia, reticula, suonten (verisuoniverkko), hermojen (hermo-verkko), hermosolun haarakkeiden tai erilaisten tiehyiden (esim. kiveksen verkko) muodostama verkkomainen rakenne; ks. rete."
verkkokalvo%BS2001:"verkkokalvo, retina, mon. retinae, retinas, kamerasilmän (ks. silmä) takaseinämän sisin kerros, joka syntyy alkionkehityksen aikana aivoista. Selkärankaisilla se ulottuu värikalvon kohdalta taaksepäin sisältäen kolme erilaista vyöhykettä, jotka ovat pars iridica, pars ciliaris, ja pars optica. Viimeksi mainittu on sen valoa vastaanottava osa, joka sijaitsee lasiaisen takana. Se muodostuu kahdesta kerroksesta, ulommasta, valon heijastukset estävästä pigmenttisolukerroksesta (pigmenttiepiteeli, stratum pigmenti, pars pigmentosa), ja sisemmästä, läpinäkyvästä kerroksesta (stratum cerebrale, pars nervosa), jossa edelleen erottuvat seuraavat alakerrokset: 1) sauva- ja tappikerros (uloinna), 2) ulompi rajakalvo, 3) ulompi jyväskerros (tappien ja sauvojen tumat), 4) ulompi verkkomainen kerros, 5) sisempi jyväskerros (bipolaariset hermosolut, horisontaali- ja amakriinisolut), 6) sisempi verkkomainen kerros, 7) gangliosolukerros, 8) hermosyykerros ja 9) sisempi rajakalvo. Jyväskerrokset muodostuvat hermosolukeskuksista ja verkkokerrokset hermosolujen haa-rakkeista ja niiden välisistä liitoksista. Rajakalvot ovat pääasiassa gliasolujen muodostamia (ks. hermotukikudos). Silmän näköakselin kohdalla verkkokalvossa on silmän herkin kohta, keltatäplä (macula lutea). Sen keskikohdassa on keskikuoppa (fovea centralis), jossa on pelkästään tappisoluja (tarkan näön alue). Petolinnuilla ja joillakin matelijoilla on verkkokalvossa kaksi keskikuoppaa. Tappien ja sauvojen tiheys verkkokalvolla samoin kuin niiden keskinäiset määräsuhteet vaikuttavat näkökykyyn, joka vaihtelee suuresti eläinlajien ja systemaattisten ryhmien välillä. Esim. yöaktiivisilla eläimillä sauvojen osuus on huomattavasti suurempi ja keskikuoppa saattaa puuttua niiden silmästä koko-naan. Useilta nisäkäslajeilta tapit ovat hävinneet evolutiivisen kehityksen aikana. Verkkokalvon valoreseptorit välittävät kohteesta valoaaltojen intensiivisyyttä vastaavan informaation, jota verkkokalvon muut solut muokkaavat, ja sen perusteella aivosolut etuaivojen takaraivoalueella lopulta muodostavat kuvan ympäristöstä. Aika lähellä keltatäplää sen mediaalipuolella on näköhermon nysty, silmän sokea täplä (optic disc, blind spot), josta tapit ja sauvat puuttuvat. Siinä yhtyvät verkkokalvon eri osista tulevat hermosyyt muodostaen silmähermon; lisäksi sen kohdalta kulkevat verisuonet. Myös monien selkärangattomien silmässä on verkkokalvo, esim. nivelmatojen ja useiden nilviäisten pistesilmässä (ocellus) ja varsinkin pääjalkaisten kamerasilmässä. Ks. valoaisti."
verkkomaha%BS2001:"verkkomaha, reticulum, mon. reticula (engl., lat.), ks. märehtiminen."
verkkosilmä%BS2001:"verkkosilmä, compound eye, monien niveljalkaisten, kuten hyönteisten ja useimpien äyriäisten silmä, joka koostuu lukuisista toistensa kaltaisista osasilmistä (ommatidit), joita eräillä kovakuoriaisilla on vain parikymmentä, joillakin sudenkorennoilla jopa noin kymmenentuhatta. Verkkosilmää peittää läpinäkyvä sarveiskalvo (cornea). Se on jakautunut fasetteihin, jotka peittävät kutakin ommatidia. Jokaisessa ommatidissa on valoa taittava linssi, valonsäteitä ohjaava kristallikeila pigmenttisoluineen sekä valoaistinsolut (retinulasolut), joiden valolle reagoivaa osaa kutsutaan näkösauvaksi (rabdomi). Retinulan tyveä ympäröivät tyvipigmenttisolut. Kunkin ommatidin yhdistää hermosyy näköhermoon, joka yhdistää silmän aivoganglioihin. Voimakkaassa valossa pigmenttisolut nousevat kunkin ommatidin seinämää ylös eristäen siten ommatidit toisistaan, jolloin silmä näkee ympäristön mosaiikkikuvana (appositiokuva). Tällöin silmä reagoi tehokkaasti liikkuvaan kohteeseen. Heikossa va-lossa pigmenttisolut vetäytyvät ommatidin tyvelle, jolloin valo etenee sivusuunnassa ommatidista toiseen. Tällöin silmä näkee ympäristön yhtenäisenä kuvana, joka ei kuitenkaan ole kovin tarkka. Verkkosilmän ominaisuuksia ei vielä kaikilta osin tunneta. Tiedetään kuitenkin, että esim. monet hyönteiset pystyvät erottamaan hyvin erilaisia värejä ja muotoja, mittaamaan lentomatkaa, näkemään polarisoitunutta valoa ja ultraviolettivaloa. Yksinkertaisimmista verkkosilmistä käytetään myös nimeä kompleksisilmä ja naupliussilmä (esim. vesikirput ja kykloopit). Vrt. pistesilmä."
vermis%BS2001:"vermis (lat.), vermis, mon. vermes, mato, matomainen anatominen rakenne; 1. aivomato, vermis cerebelli, pikkuaivojen aivopuoliskojen välissä näkyvä matomainen osa; 2. nivelmatojen ja eräiden muiden matomaisten selkärangattomien vanha nimi."
Wernicken alue%BS2001:"Wernicken alue, Wernicke’s area/field/centre (Karl Wernicke, 1848-1905), sensorinen puhealue ihmisen isoaivojen vasemman aivopuoliskon kuorikerroksessa lähellä lateraaliuurretta; vastaa Brodmannin alueita 22, 39 ja 40. Alue toimii puheeseen liittyvien kuulo- ja näköaistimusten käsittelyssä ja kontrolloi Brocan alueen tuottamaa puheen motoriikkaa."
vertebra%BS2001:"vertebra (lat.), vertebra, mon. vertebrae, amer. myös vertebras, nikama; vertebra cervicalis, v. thoracica, v. lumbalis, v. sacralis, v. coccygea, vastaavasti kaula-, rinta-, lanne-, risti-, häntänikama."
selkärankaiset%BS2001:"Vertebrata selkärankaiset"
vesiapinateoria%BS2001:"vesiapinateoria, aquatic ape theory, teoria, jon-ka mukaan ihmislajin evolutiiviseen kehitykseen on liittynyt rantavedessä elämisen jakso. Teoria selittää ihmisen muista kädellisistä poikkeavia ominaisuuksia, joita ovat mm. ihmisen karvattomuus, sukellusrefleksi, ihonalaisen rasvan runsaus, talirauhasten runsaus ja jakautuminen tasaisesti iholle, kurkunpään rakenne (laskeutunut kurkunpää), hyvä hengityksen tahdonalainen säätely, heikko hajuaisti, kohdun sijainti syvällä vatsaontelossa (lantiossa) ja neotenia. Vastaavia ominaisuuksia on vain vesielämään sopeutuneilla nisäkkäillä, kuten delfiineillä. Edelleen kädellisistä vain ihmisellä on lämmönsäätelyssä toimivia, runsaasti suoloja erittäviä ekkriinisiä hikirauhasia, jotka tämän teorian mukaan ovat vesielämävaiheessa toimineet liian suolan erityksessä. Teorian mukaan myös kyynelrauhaset toimivat suolan poistajana. Vesiapinateoria ei ole saanut yleistä hyväksymistä, vaan monet tutkijat kannattavat vanhempaa savanniteoriaa, jonka mukaan ihmislaji on kehittynyt savanniolosuhteissa."
vesicula seminalis%BS2001:"vesicula seminalis (lat. vesicula = pieni rakkula, semen = siemen), rakkularauhanen."
vesikalvo%BS2001:"vesikalvo, amnion, mon. amnia, amer. myös amnions, alkion vesikalvo; ks. alkiokalvot."
vesikalvolliset%BS2001:"vesikalvolliset, amniotes, Amniota, amniootit; käsittää selkärankaisluokista matelijat, linnut ja nisäkkäät, joiden alkiota ympäröi vesikalvo eli amnion (pidetään myös selkärankaisten yläluokkana). Vrt. vesikalvottomat; ks. alkiokalvot."
vesikalvottomat%BS2001:"vesikalvottomat, anamniotes, Anamniota, anamniootit; käsittää selkärankaisluokista ym-pyräsuiset, kalat ja sammakkoeläimet, joiden alkionkehitys tapahtuu vedessä eikä siihen liity vesikalvoa eli amnionia (pidetään myös selkärankaisten yläluokkana). Vrt. vesikalvolliset."
vesikeuhkot%BS2001:"vesikeuhkot, respiratory trees, eräiden merimakkaroiden hengitys- ja erityselimet; ne muodostuvat puumaisesti haaroittuvista tiehyistä (»hengityspuu»), jotka avautuvat kloaakkiin. Tämän seinämän lihakset pumppaavat rytmisesti happipitoista vettä vesikeuhkoihin ja keuhkoista ulos. Ks. hengityselimet."
vesikirput%BS2001:"vesikirput, water fleas, cladocerans, Cladocera, kidusjalkaisten alaluokkaan kuuluva lahko, jonka lajeilla on kaksiosainen kuori (carapace) ja suuret soutusarvet, joiden avulla ne liikkuvat hyppäyksittäin. Vesikirput ovat tärkeitä ma-kean veden planktoneläimiä. Kesällä naaraat lisääntyvät yleisesti partenogeneettisesti maksimoiden siten jälkeläistuoton. Ympäristöolosuhteiden heiketessä syksyllä populaatioon syntyy myös koiraita ja siten suvullista lisääntymistä, jonka tuloksena muodostuu kylmän jakson yli kestäviä talvimunia."
vesinymfi%BS2001:"vesinymfi, naiad, ks. nymfi."
vesiperhoset%BS2001:"vesiperhoset, caddis flies, trichopterans, Trichoptera, hyönteislahko, jonka lajeilla on täysi-vaihtoinen muodonvaihdos; aikuiset muistuttavat perhosia, mutta erottuvat mm. karvapeitteisten ja runsassuonisten siipien perusteella; lepoasennossa siivet ovat kattomaisesti laskostetut karvapeitteisen ruumiin ylle. Aikuisvaihe on lyhyt; toukat elävät vedessä, usein hiekanjyvistä ja lehdistä rakentamissaan koteloissa. Maapallolla on noin 7000 lajia, joista Suomessa on tavattu noin 200 lajia."
vesiputkilosto%BS2001:"vesiputkilosto, water-vascular system, piikkinahkaisten verenkiertoelimistöä vastaava rakenne, johon liittyy liikuntaa, alustaan kiinnittymistä, ravinnon käsittelyyn ja hengitykseen liittyviä imujalkoja. Elimistö käsittää veden täyttämiä tiehyitä, kuten kivikanava (stone canal) ja rengaskanava (ring canal), josta lähtee viisi sädekanavaa (radial canals), joista puolestaan haarautuvat lateraalitiehyet (lateral canals) imujalkoihin; kaikki tiehyet ovat yhteydessä keskenään ja ympäröivään veteen ruumiin pinnassa, kivikanavan päässä olevan reiällisen madreporilevyn välityksellä. Ks. Tiedemannin rakkulat."
vestibulum%BS2001:"vestibulum (lat.), vestibule (lat. = eteinen, halli, mon. vestibula), eteisrakkula, elimen eteisosa; tila, josta kanava johtaa elimen toiseen osaan tai toiseen elimeen; esim. vestibulum auris, si-säkorvan eteinen (tila, jossa on pyöreä ja soikea rakkula); vestibulum nasi, nenäneteinen; vestibul(o)-, vestibulaari(nen), eteiseen, eteisosaan liittyvä."
vibrissa%BS2001:"vibrissa (lat.), vibrissa, mon. vibrissae (lat. = sierainkarva), 1. eläimen sieraimessa tai naamassa kasvava karva; esim. kissan viiksi- eli tuntokarva, eräiden kaksisiipisten hyönteisten suun ylä-puolella oleva sukaspari; reagoi kosketukseen ja ilman värähtelyyn; 2. ihmisen nenäontelossa kasvava karva."
viejäsuoni%BS2001:"viejäsuoni, vas efferens, mon. vasa efferentia, vievä suoni; erityisesti munuaiskeräsistä lähtevä ohut valtimosuoni; ks. vas."
viejätiehyet%BS2001:"viejätiehyet (engl., lat. vasa efferentia), pieniä tiehyeitä, jotka johtavat pois elimestä tai sen osasta, esim. siittiörauhasesta lisäkivekseen. Ks. vas."
viemärisuoli%BS2001:"viemärisuoli, cloaca, kloaakki."
vietti%BS2001:"vietti, drive, hermostollinen ja hormonaalinen valmiustila, joka johtaa sisäiseen jännitteeseen toimia tietyllä päämäärähakuisella tavalla. Toiminnan päätyttyä valmiustila yleensä heikkenee tai lakkaa (»vietti on tyydytetty»). Käsitteiden vietti, vire ja motivaatio väliset rajat ovat vaikeasti määritettäviä. Vrt. vaisto."
vigilanssi%BS2001:"vigilanssi, vigilance (lat. vigilantia < vigilare = olla valppaana), valppaus, virkeys."
viherrauhanen%BS2001:"viherrauhanen, green gland, äyriäisillä antennien tyvessä ruokatorven etupuolella sijaitseva rauhaspari, joka toimii kuonan erityselimenä; siinä erotetaan pussimainen osa, joka käsittää pienen rakkulan (sacculus) ja labyrintin, jotka mutkikas tiehyt yhdistää rakkomaiseen osaan. Viherrauhanen sijaitsee eräillä lajeilla toisten antennien tyvessä, jolloin siitä käytetään myös nimeä antennaalirauhanen (antennal gland). Toisilla lajeilla se avautuu toisten maksillien tyveen, jolloin se on maksillaarirauhanen (maxillary gland). Viherrauhanen vastaa rakenteeltaan ja synnyltään leukakoukullisten koksaalirauhasia."
viiksiympyräsuiset%BS2001:"viiksiympyräsuiset, hagfishes, Pteraspidomorphi (Myxini), leuattomiin selkärankaisiin (Agnatha) kuuluva luokka, joka on läheistä sukua ympyräsuisille (Cephalaspidomorphi); viiksiympyräsuisilla on kuitenkin parilliset sierainaukot; parilliset evät puuttuvat. Viiksiympyräsuiset syövät valtamerten kuolleita ja kuolevia eläimiä. Ainoa lahko on limanahkiaiskalat (Myxiniformes)."
viiksiäyriäiset%BS2001:"viiksiäyriäiset, mystacocarids, Mystacocarida, pieniä, alkeellisia äyriäisiä käsittävä luokka, jonka lajit elävät hiekanjyvien välissä valtamerten hiekkalahdilla; tunnetaan noin 10 lajia."
viipeellä ilmenevä sairaus%BS2001:"viipeellä ilmenevä sairaus, late onset disease, geneettinen sairaus, joka puhkeaa vasta keskiiässä tai vanhuudessa; syn. myöhään puhkeava sairaus."
viirihaavi%BS2001:"viirihaavi, wind net trap, erityisesti kaskaiden pyynnissä käytetty tuulen mukaan kääntyvä haavi, joita voi olla useampia samassa maastossa eri korkeuksilla."
viivästynyt implantaatio%BS2001:"viivästynyt implantaatio, delayed implantation, embryonic diapause, viivästynyt alkionkehitys, varhaisalkion viivästynyt kiinnittyminen; joidenkin nisäkkäiden (esim. hylkeet, karhut, eräät peurat, näätäeläimet ja lepakot) alkion rakkula- eli blastokystivaiheen (ks. trofoblasti) viivästynyt kiinnittyminen kohdun seinämään, jolloin alkion kehitys on pysähdyksissä viikkoja, joillakin lajeilla jopa useita kuukausia. Alkion kiinnittymisen ja jatkokehityksen laukaisee emon sukupuolihormonien, progesteronin ja estrogeenien, erityksen kiihtyminen tiettynä vuodenaikana. Viivästyneen implantaation seurauksena parittelu ja poikasten syntyminen tapahtuvat niille edullisimpana vuodenaikana, poikasten syntyminen yleensä keväällä. Ks. kantoaika."
vilkkuluomi%BS2001:"vilkkuluomi, nictitating membrane (lat. membrana nictitans), kolmas silmäluomi; eräiden selkärankaisten silmässä oleva ohut, läpinäkyvä kalvo alaluomen sisäpuolella silmän sisäkulmassa; kalvo on muodostunut alkion ihopoimusta. Nokkaeläimiä lukuun ottamatta vilkkuluomi on nisäkkäiltä surkastunut, mutta niillä on vastaavasti hyvin kehittyneet ylä- ja alaluomet. Linnuilla, matelijoilla ja joillakin rustokaloilla, kuten hailla, vilkkuluomi on hyvin liikkuva valkoinen kalvo, joka pyyhkii refleksiliikkein silmän sarveiskalvoa."
villus%BS2001:"villus (lat.), villus, mon. villi, nukka(lisäke); suolen seinämän tai muun elimen kalvon sormi-mainen, usein haaroittunut uloke, jonka pituus on yleensä enintään 1 mm. Suolen pinnassa villuksia on vieri vieressä (ks. suolinukka), harvemmassa niitä on sikiökalvojen sekä sydän-, keuhko- ja nivelpussin pinnalla; myös aivojen lukinkalvosta työntyy villuksia laskimosinusoideihin. Vrt. mikrovillus."
vimentiini%BS2001:"vimentiini, vimentin, solunsisäinen polypeptidi, josta polymerisoitumalla syntyy eläinsolun vä-likokoisia filamentteja erityisesti mesenkymaalisissa soluissa; ks. solun tukiranka."
vinkuliini%BS2001:"vinkuliini, vinculin, solun tukirangan proteiini, joka eläinsoluissa kiinnittää mikrofilamentteja solukalvoon."
VIP%BS2001:"VIP, vasoactive intestinal polypeptide, selkärankaisten kudoshormonina ja todennäköisesti myös hermoston välittäjäaineena toimiva polypeptidi, joka mm. relaksoi verisuonten sileitä lihaksia ja lisää hormonien eritystä haimasta."
vire%BS2001:"vire, urge, eläinten käyttäytymiseen liittyvä tila, joka on hormonien säätelemä ja joka ilmaisee eläinten valmiutta tiettyjen suhteellisen suppeaan toimintaryhmään kuuluvien toimintojen suorittamiseen; esim. muuttovire, soidinvire jne. Se on vaikeasti erotettavissa käsitteistä aktivaatiotaso, motivaatio. Syn. toimintavire. Vrt. vietti, vaisto."
virilismi%BS2001:"virilismi, virilism (lat. virilis = miesmäinen, koirasmainen), koirasominaisuuksien ilmeneminen naaraalla, naisen miesmäisyys; esim. naudoissa virilismi voi ilmetä ns. möyry- eli sonnitautina, kun koirashormonien eritys on lisääntynyt. Virilisaatio, naaraan maskulinisoituminen, naisen miesmäistyminen; vastaava verbi virilisoida. Viriliteetti, miehisyys, mieskuntoisuus; adj. viriili."
virtsa%BS2001:"virtsa, urine, selkärankaisten munuaisten erittämä neste, joka kerääntyy ensin virtsarakkoon, josta edelleen virtsaputkea pitkin ulos eläimestä, tai ensin kloaakkiin, josta se poistuu ulosteeseen sekoittuneena. Virtsa sisältää mm. runsaasti erilaisia suoloja ja kuona-aineita, kuten virtsa-ainetta, virtsahappoa, hippuurihappoa, urobiliiniä sekä fosfori- ja rikkihappoa. Kuivuuteen sopeutuneilla lajeilla virtsa voi olla erittäin väkevää. Ks. ulosteet."
virtsa-aine%BS2001:"virtsa-aine, urea, karbamidi, karbonyylidiamidi, NH2CONH2; ureoteelisten eläinten (mm. sammakkoeläimet ja nisäkkäät) aminohapoista peräisin oleva typen pääasiallisin lopputuote. Se syntyy maksassa ureakierrossa arginiinista, jonka jälkeen aminohappojen aineenvaihdunnassa muodostunut jätetyppi voi poistua elimistöstä. Fumaarihapon synteesi liittää urea-ja sitruunahappokierron toisiinsa. Maksasta virtsa-aine eli urea kulkeutuu vereen ja erittyy munuaisten kautta virtsaan. Luonnossa mikro-bit pilkkovat sen nopeasti ammoniakiksi. Urea kuuluu myös kasvien normaaliin aineenvaihduntaan, jossa sitä muodostuu puriineista. Näistä syntyy ensin mm. allantoiinihappoa, joka edelleen muuttuu ureaksi. Metsien lannoituksessa urea on tärkeä typen lähde. Joillakin ureajohdoksilla on sytokiniinien kaltaisia vaikutuksia."
virtsahappo%BS2001:"virtsahappo, uric acid, 2,6,8-trioksipuriini, CHNO3, urikoteelisten eläinten (matelijat, linnut) typpiaineenvaihdunnan lopputuote; myös joidenkin nisäkkäiden, kuten kädellisten, purii-niaineenvaihdunnan lopputuote. Muilla nisäkkäillä siitä syntyy maksassa edelleen allantoiinia, joka erittyy virtsaan. Virtsahappo samoin kuin sen suolat, uraatit, ovat huonosti vesiliukoisia ja saostuvat helposti ruumiinnesteissä (aiheuttaa ihmiselle kihtiä) ja eritteissä (esim. lintujen ja matelijoiden uloste)."
virtsaneritys%BS2001:"virtsaneritys, excretion of urine, virtsan muodostuminen eläinten munuaisissa ym. erityselimissä ja useilla selkärankaisilla virtsan kulku virtsanjohdinta pitkin virtsarakkoon; virtsaaminen (urination), virtsarakon tyhjennys virtsaputken kautta."
virtsanjohdin%BS2001:"virtsanjohdin, selkärankaisten munuaisista virtsaa pois johtava parillinen tiehyt; 1. primaarinen virtsanjohdin, engl. Wolffian duct, mesonephric duct, ympyräsuisten, kalojen ja sam-makkoeläinten esimunuaisen eli mesonefroksen virtsanjohdin (ks. munuainen). Vesikalvollisilla selkärankaisilla (matelijat, linnut, nisäkkäät), joille kehittyy jälkimunuainen, primaarinen virtsanjohdin surkastuu alkionkehityksen aikana naarailta mutta kehittyy koirailla siittiönjohtimeksi; 2. sekundaarinen virtsanjohdin, engl. ureter, vesikalvollisten selkärankaisten jälkimunuaisen virtsanjohdin, joka johtaa munuaisaltaasta virtsarakkoon tai sen puuttuessa suoraan kloaakkiin (linnut ja matelijat). Se on sidekudoksinen putki, jonka seinämässä on sileiden lihasten muodostamia kerroksia ja sisäpinnan limakalvossa välimuotoista epiteelikudosta."
virtsaputki%BS2001:"virtsaputki, urethra, mon. urethrae, amer. myös urethras, nisäkkäiden virtsarakosta naaraan sukupuoliaukon vatsanpuoleiseen osaan ja koiraalla siittimen kärkeen johtava limakalvon verhoama putki; seinämä koostuu sileistä lihaksista, sidekudoksesta ja epiteelistä."
virtsarakko%BS2001:"virtsarakko, urinary bladder, virtsaa säilyttävä rakko selkärankaisten ruumiinontelon peräpäässä. Kaloilla se muodostuu primaarisen virtsanjohtimen pullistumana, sammakkoeläimillä viemärisuolen pullistumana. Vesikalvollisilla se yleensä syntyy rakkokalvon tyviosasta (ks. alkiokalvot), mutta linnuilla ja useilla matelijoilla se jää kehittymättä. Rakenteeltaan virtsa rakon seinämä on sidekudosta, jossa on sileistä lihassoluista muodostuneita kerroksia. Limakalvon sisäpinnassa on välimuotoinen epiteelikudos. Myös joillakin selkärangattomilla, kuten äyriäisillä, on vastaavanlainen elin."
viscerocranium%BS2001:"viscerocranium, viscerocranium, mon. viscerocrania, amer. myös viscerocraniums (lat. cranium = kallo), splanknokranium."
viskeraaliganglio%BS2001:"viskeraaliganglio, visceral ganglion (lat. viscus, mon. viscera = sisus, sisäelimet), sisälmysganglio."
viskeraalikonnektiivit%BS2001:"viskeraalikonnektiivit, visceral connectives, visceral cords (lat. connectivum = sidekudos), nilviäisten hermorunkopari, joka yhdistää aivo- ja sisälmysgangliot; ks. pedaalikonnektiivit, hermosto."
viskeraalinen%BS2001:"viskeraalinen, visceral, sisuksia, sisäelimiä tarkoittava; etuliitteenä visker(o)-(viscer(o)-)."
viskeroseptori%BS2001:"viskeroseptori, visceroceptor (lat. receptor = vastaanottaja), sisäelinten aistin."
visuaalinen%BS2001:"visuaalinen, visual (lat. visus = näkö, näköaisti), näköä, näkemistä koskeva; visiibeli (visible), näkyvä."
vitaalikapasiteetti%BS2001:"vitaalikapasiteetti, vital capacity, VC, respiratory capacity (lat. vita = elämä), suurin ilmamäärä, jonka henkilö kykenee uloshengittämään maksimaalisen sisäänhengityksen jälkeen."
vitellaarirauhanen%BS2001:"vitellaarirauhanen, vitellarium, mon. vitellaria (lat. vitellus = ruskuainen), ruskuaisrauhanen."
vitellaria%BS2001:"vitellaria(toukka), vitellaria, mon. vitellariae, eräiden merimakkaroiden, käärmetähtien ja merililjojen tynnyrimäinen toukka, jonka yläpäässä on värekarvatupsu ja jota kiertää lukuisia poikittaisia värekarvavöitä. Vrt. aurikularia, doliolaria."
vitelliini%BS2001:"vitelliini, vitellin, munanruskuaisen sisältämä fosforipitoinen proteiini (fosfoproteiini)."
viuhkaeväiset%BS2001:"viuhkaeväiset (kalat), ray-finned fishes, actinopterygians, Actinopterygii, luukalojen alaluokka, johon kuuluvat useimmat nykyisin elävistä kalalajeista; niitä luonnehtivat täysin luutunut tukiranka, parilliset rinta- ja vatsaevät, joita verinahasta peräisin olevat ruodot tukevat sekä verinahan luutumista peräisin oleva suomupeite; sierainaukot eivät ole yhteydessä suuonteloon. Luukalat ovat olleet runsaita devonikaudelta lähtien, ja nykyisin tunnetaan noin 20 000 lajia, jotka toisinaan jaetaan kolmeen osaluokkaan: rustokiillesuomuiset (Chondrostei), luukiillesuomuiset (Holostei) ja varsinaiset luukalat (Teleostei). Ks. Neopterygii."
viuhkalisäke%BS2001:"viuhkalisäke, pecten, pekten."
vivisektio%BS2001:"vivisektio, vivisection (lat. secare = leikata), tieteellisessä tarkoituksessa suoritettu elävän (nyk. nukutetun) eläimen leikkaaminen; erityisesti eläinkokeiden vastustajien käyttämä termi."
W-kromosomi%BS2001:"W-kromosomi, W chromosome (kreik. khroma = väri, soma = ruumis), sukupuolikromosomi, joka niissä tapauksissa, joissa naaras on heterogameettinen sukupuoli (sukupuolikromosomit erilaiset), on naaraassa Z-kromosomin pari-na (esim. linnut, matelijat, vesiperhoset ja perhoset); vastaa nisäkäskoiraiden Y-kromosomia. Ks. sukupuolen määräytyminen."
volaarinen%BS2001:"volaarinen, volar (lat. vola = kämmenkuoppa), kämmenen puoleinen (rakenne), kämmeneen liittyvä."
Wolffin tiehyt%BS2001:"Wolffin tiehyt, Wolffian duct (Kaspar Wolff, 1733-94), primaarinen virtsanjohdin; ks. virtsanjohdin."
volventti%BS2001:"volventti, volvent (lat. volvere = pyöriä), yksi polttiaiseläinten kolmesta poltinrakkotyypistä (ks. nematokysti). Volventit ovat pieniä, päärynän muotoisia rakkoja, jotka ärtyvät saaliin sukasen kosketuksesta, jolloin niiden sisällä oleva lyhyt ja paksu siima kiertyy saaliin ympärille. Syn. desmodeemi; vrt. penetrantti, glutinantti."
vomeronasaalielin%BS2001:"vomeronasaalielin, vomeronasal organ (lat. vomer = aurankynsi, vannasluu, nasus = nenä), Jacobsonin elin."
vomitiivinen%BS2001:"vomitiivinen, vomitive (lat. vomere = oksentaa), oksennusta aiheuttava."
vulva%BS2001:"vulva (engl., lat.), nisäkäsnaaraan ulkoiset sukupuolielimet; selkärangattomilla termiä käytetään vaihtelevasti sukupuolielinten eri osista, hämähäkeillä kuitenkin vain naaraan sisäisistä sukupuolielimistä."
vuodenaikaismuutto%BS2001:"vuodenaikaismuutto, seasonal migration, eläinten muuttoliike, joka tapahtuu säännöllisenä, vuodenaikojen määräämässä rytmissä. Muuton ensisijaisena syynä ovat eläinten elimistön vuosirytmin mukaiset fysiologiset muutokset, joihin kuitenkin ympäristön hetkelliset muutokset vaikuttavat. Muuttosuunta ja muuton kohdealue ovat useimmiten perinnöllisesti määräytyneet. Vuodenaikaismuutto on yleistä erityisesti linnuilla, mutta sitä tavataan myös eräillä savannien suurnisäkkäillä, lepakko- ja kalalajeilla sekä hyönteisillä. Varsinkin linnuilla on eri muuttotyyppejä, kuten rintama-, reitti- ja silmukkamuuttoa. Kalojen vuodenaikaismuutosta käytetään usein termiä vaellus, joka kuitenkin merkitsee suhteellisen epäsäännöllistä siirtymistä alueelta toiselle. Ks. vaelluslaji, muutto."
vyöliitos%BS2001:"vyöliitos, belt desmosome, vyön muotoinen desmosomi; ks. soluliittymät."
väestöllisen muuntumisen malli%BS2001:"väestöllisen muuntumisen malli, demographic transition model, maapallon väestönkehityksessä tapahtuva muutos, joka on ensiksi kuvattu Euroopan väestön keskuudessa lähinnä 1800-luvulla ja 1900-luvun alkupuolella. Väestöllisessä muuntumismallissa erotetaan neljä vaihetta. Ensimmäisessä vaiheessa väestönkasvu on hidasta ja syntyvyys ja kuolevuus ovat suuria. Toisessa vaiheessa syntyvyys pysyy edelleen suurena, mutta kuolevuus alkaa vähentyä lähinnä elintason kohoamisen vaikutuksesta. Tällöin väestö lisääntyy eksponentiaalisesti. Kolmannen vaiheen aikana syntyvyyskin alkaa pienentyä, kuolevuus on vähäistä ja väestönkasvu alkaa laantua. Neljännessä vaiheessa syntyvyys ja kuolevuus ovat vähäisiä ja väestönkasvu on pysähtynyt. Väestöllisen muuntumisen toinen ja jossakin määrin myös kolmas vaihe ovat meneillään nykyisissä kehitysmaissa; teollisuusmaat ovat neljännessä vaiheessa. Syn. demografinen transitio."
vähittäinen muodonvaihdos%BS2001:"vähittäinen muodonvaihdos, gradual/pauro-metabolous metamorphosis, ks. muodonvaihdos."
väiveet%BS2001:"väiveet, biting lice, chewing lice, Mallophaga, hyönteislahko, joka käsittää siivettömiä, lintujen ja nisäkkäiden iholla eläviä seuralaisia, joiden purevat suuosat ovat erikoistuneet ihon, höyhenten ja karvojen eritteiden syömiseen. Väiveet, joita tunnetaan yli 2600 lajia, sijoitetaan eräissä luokitteluissa alalahkona Mallophaga yhdessä alalahkon Anoplura (täit) kanssa lahkoon Phthiraptera."
väkäkärsämadot%BS2001:"väkäkärsämadot, thorny-headed/spiny-headed worms, acanthocephalans, Acanthocephala, pääjakso, joka käsittää loisivia matomaisia eläimiä, jotka elävät toukkina niveljalkaisissa (hyönteiset ja äyriäiset) ja aikuisina selkärankaisten suolistossa. Niillä on ulos työnnettävä, sylinterinmuotoinen kärsä (proboscis), jossa on useita koukkupäisiä väkäsiä isännän suolen seinämään kiinnittymistä varten. Madoilla on valeruumiinontelo, suolisto puuttuu ja ravinto absorboituu ihon läpi. Lajeja tunnetaan noin 1000, joita tavataan kaikkialla maapallolla; monet ovat haitallisia aiheuttaen isännässä erilaisia kudosvaurioita; esim. monilla kalalajeilla, linnuilla ja nisäkkäillä. Ihmisellä ei tunneta yhtään tämän ryhmän loislajia."
väliaivot%BS2001:"väliaivot, diencephalon, mon. diencephala, amer. myös diencephalons, etuaivojen ja kes-kiaivojen välissä selkärankaisten aivojen osa (osa aivorunkoa), joka muodostuu alkion etuaivojen (prosencephalon) takaosasta. Väliaivoissa erotetaan yläpuolinen epitalamus (epithalamus), keskiosan käsittävä talamus (thalamus) ja subtalamus (subthalamus) sekä pohjalla oleva hypotalamus (hypothalamus). Väliaivojen sisällä on kolmas aivokammio, jonka kohdalla on poikittainen hermoradasto, aivojen poikkitela (massa intermedia)."
välikarsina%BS2001:"välikarsina, mediastinum, mon. mediastina, vesikalvollisten rintaontelon osa, jossa on mm. sydän, henkitorvi, keuhkoputket, ruokatorvi, kateenkorva ja imurauhasia."
välikorva%BS2001:"välikorva, middle ear (lat. auria media), useimpien maaselkärankaisten korvan keskimmäinen osa, joka sijaitsee ilman täyttämässä ontelossa kuuloluun sisällä. Välikorva käsittää täryontelon (tympanic cavity, tympanum), jossa on kuuloluu (auditory ossicle). Korvatorvi (auditory tube, Eustachian tube) yhdistää täryontelon nieluun. Kuuloluu (nisäkkäillä kolme luuta) muodostaa sillan täryontelon halki ulkokorvan ja välikorvan erottavasta tärykalvosta (tympanic membrane, eardrum) sisäkorvaan rajoittuvaan soikeaan ikkunaan. Luusiltaan liittyy pieniä lihaksia, jotka refleksimäisesti äänenvoimakkuuden mukaan säätelevät sillan kireyttä ja siten värähtelylaajuutta soikeassa ikkunassa."
välineuroni%BS2001:"välineuroni, interneurone, polysynaptisen refleksikaaren hermoradan toimintaa säätelevä her-mosolu (neuroni), joka sijaitsee aistin- ja liikehermosolun välissä; välineuroneja voi refleksikaaressa olla useita."
välisolut%BS2001:"välisolut, interstitial cells, interstitiaalisolut; 1. kivesten solutyyppi; soluja, jotka sijaitsevat siittiötiehyiden välissä ja erittävät testosteronia; syn. Leydigin solut; 2. munuaisten ydinosassa munuaistiehyiden välissä olevia soluja (medullary interstitial cells), jotka mm. erittävät prostaglandiineja."
välittäjäaine%BS2001:"välittäjäaine, transmitter (substance), neurotransmitter, hermoston välittäjäaine, neurotransmitteri; aine, joka välittää aksonia pitkin tulleen sähköisen hermoimpulssin synapsissa kemiallisesti seuraavaan soluun. Vapautuessaan solujen väliseen synapsirakoon välittäjäaine tarttuu postsynaptisen solukalvon spesifisiin välittäjäainereseptoreihin, jolloin kalvon läpäisevyys muuttuu niin, että impulssi voi välittyä postsynaptiseen soluun (excitation; ks. EPSP, EPP). Välittäjäaine voi myös ehkäistä postsynaptista solua (ks. IPSP), jolloin impulssin välittyminen seuraavan soluun estyy tai vaikeutuu (inhibition). Inhibitio voi tapahtua myös presynaptisesti aksonipäätteessä olevien reseptorien välityksellä. Välittäjäaineita tunnetaan kymmeniä; tärkeimmät ovat asetyyli koliini, noradrenaliini, serotoniini, gamma-amino voihappo ja eräät muut aminohapot (ks. glutamaatti, glysiini) sekä iso joukko peptidejä (esim. endorfiinit). Sama välittäjäaine, kuten asetyylikoliini ja noradrenaliini, voi toimia useammanlaisissa synapseissa (hermo-hermo-, hermo-lihas- ja hermo-rauhasliitokset). Toisaalta samassa synapsissa voi olla useita välittäjäaineita. Välittäjäaine voi toimia joissakin tapauksissa myös hormonina (esim. noradrenaliini) tai hormoni välittäjäaineena (esim. vasopressiini)."
välttämättömät aminohapot%BS2001:"välttämättömät aminohapot, essential amino acids, eläimille, lähinnä selkärankaisille, välttämättömiä aminohappoja, joita ne itse eivät pysty valmistamaan vaan jotka on saatava ravinnosta. Aikuisen ihmisen typpitasapainon ylläpitämiseksi tarvitaan ravinnosta kahdeksaa aminohappoa: fenyylialaniini, isoleusiini, leusiini, lysiini, metioniini, treoniini, tryptofaani ja valiini. Lisäksi arginiinia ja histidiiniä tarvitaan normaalin kasvun ylläpitämiseksi lapsuudessa. Syn. essentiaaliset aminohapot."
välttämättömät rasvahapot%BS2001:"välttämättömät rasvahapot, essential fatty acids, EFAs, eläimille välttämättömiä rasvahappoja, jotka on saatava ravinnosta. Rotat, kuten nähtävästi useimmat nisäkkäät, tarvitsevat kolmea monityydyttymätöntä rasvahappoa: linolihappoa, linoleenihappoa ja arakidonihappoa. Niitä tarvitaan solukalvojen rakenneosina; toisaalta niistä muodostuu prostaglandiineja. Syn. essentiaaliset rasvahapot."
värekarva%BS2001:"värekarva, cilium, mon. cilia, solun pinnan aktiivisesti liikkuva, suhteellisen lyhyt ripsimäinen muodostuma. Usein värekarvat peittävät laajalti solun pintaa, jolloin niiden toiminta näkyy aaltomaisena liikkeenä solun pintaa pitkin. Värekarvaliike on yleinen koko eläinkunnassa. Alkueläinten (ripsieläinten ryhmä) värekarvat toimivat niiden liikuntaeliminä, korkeammilla eläimillä värekarvoja on erilaisten tiehyiden seinämän soluissa ja ne kuljettavat tie hyen sisältöä (esim. selkärankaisten hengitystiet, munanjohdin, nilviäisten kidukset). Rakenteeltaan ja toiminnaltaan kaikki värekarvat ovat hyvin samanlaisia. Niiden kehällä lähellä pintaa on yhdeksän kaksoismikrotubulusta ja keskellä kaksi erillistä mikrotubulusta, jotka kaikki ovat värekarvan tyvessä ankkuroituneet ns. tyvijyväseen. Niiden liikkeitä aikaansaava ärsytystila leviää värekarvan tyvestä toiseen saaden aikaan peräkkäisten värekarvojen synkronisen aaltoliikkeen (metakronaalirytmi), tai kaikki värekarvat voivat lyödä samanaikaisesti (isokronaalirytmi). Eräillä alkueläimillä värekarvarivit ovat fuusioituneet yhteen muodostaen väräjävän kalvon (undulating membrane). Yksittäisen värekarvan toiminnassa on lyöntivaihe (effective stroke), jolloin karva lyö nopeasti eteenpäin, ja palautumisvaihe (recovery stroke), jolloin karva taipuu hitaasti takaisinpäin. Vrt. siima, stereocilium; ks. karvasolu."
värien näkeminen%BS2001:"värien näkeminen, colour vision, eläinten näköaistimen kyky erottaa valon eri aallonpituuksia toisistaan. Se perustuu silmän valoresepto rien erilaisuuteen. Esim. ihmisellä on trikromaattinen värinäkö; verkkokalvossa on kolmenlaisia tappisoluja (punaherkät eli erytrolabiset, viherherkät eli klorolabiset ja siniherkät eli syanolabiset), ja niiden näköpigmenttien valonherkkyys eri aallonpituuksille on erilainen. Tiettyjen hermokytkentöjen avulla ihminen erottaa lopulta neljä pääväriä ja lukuisia värivivahteita kokien ne erilaisina elämyksinä. Lintujen värinäkö on tetrakromaattinen; niiden silmä käsittää neljäntyyppisiä tappisoluja. Verkkokalvon sauvasolut ovat keskenään samanlaisia; ne eivät erottele valon aallonpituuksia eivätkä sitenmyöskään aisti värejä. Yöaktiivisilla eläimillä sauvojen osuus verkkokalvolla on selvästi suurempi kuin tappien, jotka saattavat puuttua kokonaan. Värien erotuskykyä on jo monilla selkärangattomilla (esim. hyönteiset). Myös selkärankaisten värien erotuskyky on yleinen ominaisuus. Sitä on kaikissa selkärankaisten luokissa, tosin se on melko harvinainen tai puuttuu kokonaan pohjavesissä eläviltä kaloilta, luolaeläimiltä, kuten salamantereilta sekä yöaktiivisilta linnuilta ja nisäkkäiltä. Tämän ominaisuuden arvellaan hävinneen niiltä evoluution kuluessa. Ks. UV-näkö."
värikalvo%BS2001:"värikalvo, iris, mon. irides, amer. myös irises, kamerasilmän (ks. silmä) himmentimenä toimiva yleensä pigmenttisoluja sisältävä kalvo sarveiskalvon takana. Sen keskellä oleva aukko (mustuainen eli pupilli, pupilla) pienenee tai laajenee värikalvon sileiden lihasten avulla ympäristön valaistuksen mukaan. Syn. iiris."
värinvaihto%BS2001:"värinvaihto, colour change, 1. eläinten ihon no-pea värinmuutos, johon vaikuttaa ympäristön valaistuksesta ja väreistä silmien kautta hermostoon tuleva ärsytys. Viesti välittyy hermosolujen tai hormonien avulla värisoluille, kromatoforeille, joissa pigmentin kasaantuminen tai leviäminen aiheuttaa nopean värinmuutoksen. Värinvaihto on hyvin kehittynyt monilla selkärangattomilla (mm. mustekaloilla) sekä selkärankaisista useilla kaloilla ja sammakkoeläimillä sekä eräillä matelijoilla. Linnuilta ja nisäkkäiltä ihon nopea värinvaihtokyky puuttuu, mutta monilla lajeilla, kuten ihmisellä, UV-sä-teily voi indusoida melaniinisynteesin kiihtymisen ja siten ihon tummumisen; 2. eläinten värityksen muuttuminen höyhenten ja karvojen vaihtumisen avulla. Siten eräillä kylmien ilmastovyöhykkeiden lintu- ja nisäkäslajeilla, kuten naalilla, kärpällä, lumikolla, riekolla ja kiirunalla, turkin tai höyhenpeitteen väri vaihtuu syksyllä ruskeasta valkoiseksi; valorytmin muutos säätelee hormonitoimintaa, joka puolestaan aikaansaa värin muutoksen."
värisokeus%BS2001:"värisokeus, colour blindness, geneettisistä syistä johtuva värinnäkökyvyn puutteellisuus. Väri-sokeus voi olla täydellistä (tritanopia), keltasinivärisokeutta (deuteranopia) tai punavihervärisokeutta (protanopia) riippuen siitä moniko kolmesta ihmisen silmän aistinreseptorin (tappien) näköpigmentistä jää kehittymättä). Näistä punavihersokeus on yleisin värisokeuden muoto, joka periytyy resessiivisesti sukupuoleen kytkeytyneesti X-kromosomissa (ks. sukupuoleen kytkeytynyt periytyminen), ja geeni il-menee siis yksinkertaisena annoksena miehissä. Tämän vuoksi suurin osa punavihervärisokeista on miehiä (noin 8 % miehistä). Värisokeus voidaan todeta erityisillä tarkoitusta varten suunnitelluilla väritauluilla. Ks. värien näkeminen."
väristimet%BS2001:"väristimet, halteres, kaksisiipisten hyönteisten parilliset, nuppipäistä neulaa muistuttavat elimet, joiden kärjissä on ilmavirtauksia aistivia soluja; ne toimivat tasapainon säätelijöinä ja lennon ohjaajina ja ovat kehittyneet takasiivistä."
värysmadot%BS2001:"värysmadot, turbellarians, Turbellaria, laakamatoihin kuuluva luokka, jonka lajit ovat ra-kenteeltaan lehtimäisiä ja elävät vedessä ja kosteassa maaperässä enimmäkseen vapaasti, siksi imukupit ja väkäset puuttuvat. Ruumiin pintaa peittää vaihtelevan tiheä ripsipeite. Suu ja siitä ulostyöntyvä kärsä (proboscis) sijaitsevat ruumiin alapinnalla; niitä seuraa runsaasti haaroittuva suoli (ks. gastrovaskulaarijärjestelmä). Verenkierto- ja hengityselimistöt, eräiltä lajeilta myös erityselimistö, puuttuvat. Värysmadot muodostavat monimuotoisen 12 lahkoa käsittävän ryhmän; lajeja on kaikkiaan noin 1600, Suomessa noin 200."
X-elin%BS2001:"X-elin, X-organ, X-gland, äyriäisten umpirauhanen; aivoganglioiden etupään (medulla termi-nalis) parillinen osa, jonka muodostavat hormonien tuotantoon erikoistuneet hermosolut, neu-rosekretoriset solut (neuroendokriiniset solut). Näiden solujen aksonipäätteet muodostavat silmän läheisyyteen toisen umpirauhasen, jota sanotaan sinusrauhaseksi. Kymmenjalkaisäyriäisillä, kuten ravuilla, joilla on silmänvarsi, X-elin ja sinusrauhanen sijaitsevat silmänvarren tyviosassa. X-elimen säätelemä sinusrauhanen erittää peptidihormoneja, jotka estävät nahanluontia ja säätelevät myös eläimen värinvaihtoa, elimistön osmoottista väkevyyttä ja solujen aineenvaihduntaa. Nahanluontivaikutuksen hormoni saa aikaan estämällä toisen umpirauhasen, Y-elimen, toimintaa. Ks. ekdysoni."
xiphisternum%BS2001:"xiphisternum (lat.), xiphisternum, mon. xiphisterna, xiphisternums (kreik. ksifos = miek-ka, sternon = rintalasta), miekkalisäke; joidenkin nelijalkaisten selkärankaisten, kuten sammakkoeläinten ja nisäkkäiden, rintalastan takimmainen, usein rustoinen osa (sternebra). Nisäkkäillä sen päähän liittyy processus xiphoideus."
X-kromosomi%BS2001:"X-kromosomi, X chromosome (kreik. khroma = väri, soma = ruumis), kummassakin suku-puolessa esiintyvä sukupuolikromosomi, jolloin naaras on XX ja koiras XY (esim. nisäkkäät) tai koiras on XO, jolloin Y-kromosomi puuttuu (esim. monet hyönteiset). Ks. sukupuolen määräytyminen."
X-kromosomin inaktivaatio%BS2001:"X-kromosomin inaktivaatio, X-chromosome inactivation, nisäkkäiden annoskompensaation mekanismi, jossa naaraiden somaattisissa soluissa yksilönkehityksen varhaisessa vaiheessa toinen X-kromosomi aina inaktivoituu muuttuen Barrin kappaleeksi. Inaktivaatio on sattumanvarainen (joko maternaalinen tai paternaalinen X-kromosomi inaktivoituu) ja palautumaton. Se ilmenee kussakin solussa naapurisoluista riippumattomasti, mutta kerran tapahduttuaan on soluperiytyvä. Syn. lyonisaatio."
XYY-oireyhtymä%BS2001:"XYY-oireyhtymä, XYY-syndrome, sukupuolikromosomien aneuploidiasta (ks. aneuploidi) johtuva ihmisen kromosomipoikkeavuus, jolle on ominaista pitkäkasvuisuus ja usein henkinen epätasapaino. Kromosomisto tässä oireyhtymässä on 47, XYY, joten tätä kehityshäiriötä sairastavat ovat miehiä."
ydinjatke%BS2001:"ydinjatke, medulla oblongata, mon. medullae oblongatae, amer. myös medulla oblongatas, selkärankaisten aivojen peräosa aivosillan ja selkäytimen välissä; kehittyy alkion kolmiosaisten aivojen takimmaisesta osasta, ruutuaivoista (rhombencephalon), ja muodostaa suurimman osan aivorunkoa. Ydinjatkeessa sijaitsee neljäs aivokammio, joka yläosastaan rajoittuu pikkuaivoihin. Ydinjatkeen pintaosat ovat valkeaa ainetta, jossa kulkevat ydintupelliset aistin- ja liikehermosyyt. Keskusta muodostuu suurimmaksi osaksi harmaasta aineesta, jo-ka muodostaa jotain tiettyä autonomista toimintaa sääteleviä tai jotain aluetta hermottavia hermosoluryhmiä, tumakkeita. Ne toimivat esim. hengityksen ja verenkierron säätelykeskuksina tai päähän liittyvien aistin- ja motoristen hermoratojen väliasemina, joissa ratojen synapsit sijaitsevat. Ydinjatkeen pohjasta lähtee suurin osa aivohermoista. Syn. ydinjatkos, ytimenjatkos, selkärankaisten vertailevassa anatomiassa myös peräaivot."
ydintuppi%BS2001:"ydintuppi, myelin sheath, myeliinituppi; aksonia ympäröivä, paksu, monikerroksisesta solu-kalvosta muodostunut tuppi. Keskushermostossa sen muodostavat oligodendrosyytit ja ääreis-hermostossa Schwannin solut, joiden solukalvot kiertyvät aksonin ympärille jopa useita kymmeniä kierroksia. Ydintuppi toimii aksonin pin-nan sähköisenä eristimenä, mutta siinä olevien katkosten eli aksonia ympäröivien perättäisten Schwannin solujen rajakohtien (ks. Ranvier’n kuroumat) kautta ovat ionien ja ravinto- ym. aineiden kulku sekä kaasujen vaihto mahdollisia. Ydintupellisissa hermosyissä aktiopotentiaalin kulkunopeus on moninkertainen verrattuna kulkunopeuteen ydintupettomassa hermo-syyssä (ks. saltatorinen). Ks. myeliini."
Y-elin%BS2001:"Y-elin, Y-organ, Y-gland, äyriäisten pään antenni-tai maksillaarijaokkeessa sijaitseva parillinen umpirauhanen, joka mm. erittää nahanluontihormonia; vrt. X-elin."
yhdyntä%BS2001:"yhdyntä, copulation, sukupuoliyhdyntä; parittelun vaihe, jossa koiraan siitin on naaraan emättimen sisällä. Yhdyntä on hermorefleksien ohjaamaa toimintaa, jonka yhteydessä siittiöneste purkautuu emättimeen. Syn. kopulaatio; ks. erektio, ejakulaatio; vrt. parittelu."
yhdyskunta%BS2001:"yhdyskunta, colony, 1. mikä tahansa yhdessä tai tiiviisti rinnakkain elävä yksilöjoukko, jonka jä-senten välillä ei kuitenkaan ole erilaistunutta työnjakoa; voi olla joko lajinsisäinen (esim. naakkayhdyskunta) tai lajienvälinen (esim. saariston lokkilintuyhdyskunta); 2. toisinaan myös kerrannaiseliöiden muodostamia runkokuntia kutsutaan yhdyskunniksi (kolonioiksi), kuten Itämeressä elävää runkopolyyppia (Cordylophora caspia), joka koostuu toisiinsa putkiston välityksellä yhteydessä olevista mutta eri tehtäviin erikoistuneista yksilöistä. Syn. kolonia (lat. colonia). Vrt. yhteiskunta."
yhteiskunta%BS2001:"yhteiskunta, society (colony), saman lajin yksilöjoukko, jonka jäsenet ovat täysin riippuvia toi-sistaan ja erikoistuneet omiksi alayksiköiksi eli kasteiksi; esim. mehiläis-, muurahais- ja ter-miittiyhteiskunnat. Polttiaiseläinten runkokunnista käytetään usein sekä yhdyskunta- että yhteiskunta-nimeä. Suomen kielessä kolonia-sana kattaa usein käsitteet yhdyskunta ja yhteiskunta. Ks. aitososiaalisuus, polyetismi."
yhteispesintä%BS2001:"yhteispesintä, cooperative breeding, yhteispesintää tavataan kahta eri tyyppiä: 1. eläinten lisään-tymismuoto, jossa kaikki lisääntymisryhmän jäsenet lisääntyvät lähes samanaikaisesti ja jälkeläisten hoito on ainakin osittain yhteistä; esim. yhteispesinnän ansiosta etelämantereen pingviinit voivat jättää poikaset muutaman harvan yksilön vahdittaviksi ja pääosa jäsenistä lähteä samanaikaisesti ulapalle saalistamaan. Yhteispesintää tunnetaan useilla lajeilla, erityisesti selkärangattomilla ja siihen voivat osal listua myös eri lajit yhdessä; 2. pesinnän muoto, jossa pesimättömät yksilöt liittyvät pesivien lajikumppanien seuraan ja suorittavat erilaisia pesintään liittyviä toimintoja, kuten pesänrakentamista, haudontaa ja poikasten ruokintaa (ks. avustaja). Todennäköisesti sukulaisvalinta on ollut merkittävää tällaisen yhteispesinnän evoluutiossa ja sitä tavataan lintumaailmassa varsinkin kolopesijöillä, samoin monilla yhdyskuntalinnuilla ja joillakin nisäkkäillä."
yhteissoidin%BS2001:"yhteissoidin, communal courtship, monien eläinlajien, kuten lintujen ja nisäkkäiden, soidinkäyttäytyminen, jolloin koiraat kerääntyvät samoille, usein perinteisille soidinalueille kilpaillakseen oikeudesta päästä parittelemaan naaraan kanssa. Naaras yleensä valitsee parittelukumppanin voittajien joukosta. Suomessa tällaisia lajeja ovat mm. metso, teeri, suokukko sekä hirvieläimet. Yhteissoidinta on myös selkärangattomilla eläimillä. Vrt. dominoiva pariutuminen."
yhteissuoli%BS2001:"yhteissuoli, cloaca, kloaakki."
yhtenäisjalkaiset%BS2001:"yhtenäisjalkaiset, uniramians, Uniramia, niveljalkaisten alajakso (nykyisin pidetään yleisesti itsenäisenä pääjaksona), johon kuuluvat mm. hyönteiset, juoksujalkaiset, kaksoisjalkaiset, sokkojuoksijaiset ja harvajalkaiset; yhteensä yli 1 milj. lajia. Yhteisiä tuntomerkkejä ovat haarattomat ja nivelikkäät raajat, yksi antennipari ja yksi jaokkeeton mandibelipari (ks. mandibula). Yhtenäisjalkaiset jakautuvat hyönteisten ja tuhatjalkaisten kehityslinjoihin (joissakin luokitteluissa pidetään yläluokkina)."
yhtäläisjaokkeinen%BS2001:"yhtäläisjaokkeinen, homonomic, homonominen."
yhtäläissiipiset%BS2001:"yhtäläissiipiset, homopterans, Homoptera, hyönteislahko, jota toisinaan pidetään myös nivelkärsäisten alalahkona. Etusiivet ovat kauttaaltaan samanlaiset, joko kalvomaiset tai jäykät, lepoasennossa taitettuna kattomaisesti ruumiin päälle; eräät lajit ovat siivettömiä. Suuosat ovat erilaistuneet pistämiseen ja imemiseen; kaikki lajit käyttävät hyväksi kasvinesteitä, monet ovat kasvituholaisia. Lahkoon kuuluvat mm. laulukaskaat (Cicadidae), sylkikaskaat (Cercopidae), kaskaat (Cicadellidae), kir-vat (Aphididae)."
Y-kromosomi%BS2001:"Y-kromosomi, Y chromosome (kreik. khroma = väri, soma = ruumis), koiraiden sukupuoli-kromosomi eliöillä (esim. nisäkkäät, kaksisiipiset hyönteiset), joilla koiras on heterogameettinen sukupuoli (sukupuolikromosomit erilaisia). Tällöin koiraat ovat XY-tyyppiä ja naaraat XX-tyyppiä (ks. X-kromosomi). Ks. sukupuolen määräytyminen."
yksiavioisuus%BS2001:"yksiavioisuus, monogamy, pariutumismuoto, jossa koiras ja naaras muodostavat keskenään pa-rin. Parisuhde voi kestää yhden lisääntymiskauden tai koko elämän ajan; yksiavioisuus on yleistä linnuilla, joiden lajeista noin 80 % on yksiavioisia. Sen sijaan nisäkkäillä se on harvinaista. Syn. monogamia; vrt. moniavioisuus, polyandria, polygynia."
yksilöetäisyys%BS2001:"yksilöetäisyys, individual distance, etologiassa etäisyys, jota lähempänä eläinyksilöt eivät siedä lajikumppaniaan; syn. yksilöreviiri (ks. reviiri)."
yksimunainen%BS2001:"yksimunainen, monozygotic, kuvaa lähinnä nisäkäsyksilöitä, kuten ihmiskaksosia (identtiset kaksoset), jotka ovat syntyneet yhdestä hedelmöityneestä munasolusta varhaisen alkion haljetessa kahteen osaan. Sen sijaan, jos kaksi munasolua hedelmöityy samaan aikaan, syntyy erimunaiset kaksoset. Kaksosten yksi- tai erimunaisuus voidaan todeta melko varmasti sikiökalvojen perusteella ja erittäin varmasti perinnöllisten ominaisuuksien, kuten veriryhmien samankaltaisuuden tai erikaltaisuuden, perusteella. Ehdottoman varmasti kaksosten yksimunaisuus voidaan todeta DNA-analyysilla. Vrt. erimunainen."
yliherkkyys%BS2001:"yliherkkyys, hypersensitivity, hypersensitiivisyys; 1. immunologinen yliherkkyys, tavallista suurempi herkkyys tietylle aineelle, antigeenille, mikä ilmenee elimistön korostuneena immuunivasteena (ks. immuniteetti); voi olla välitöntä tai viivästynyttä yliherkkyyttä, kuten allergisissa reaktioissa; 2. hermostollinen yliherkkyys (engl. myös hypersensitization), joka liittyy muutoksiin hermosolujen tai hermosolujen ja lihassolujen välisissä liittymissä (ks. synapsi, hermo-lihasliitos)."
ylinormaaliärsyke%BS2001:"ylinormaaliärsyke, supernormal stimulus, supranormal releaser, avainärsyke, jonka jotakin ominaisuutta on erityisesti korostettu. Ärsyke voi olla joko luonnollinen tai ihmisen tekemä. Ylinormaaliärsyke laukaisee kohteena olevan eläimen reaktion tavanomaista herkemmin; esim. ruokaa kerjäävän käenpoikasen poik keuksellisen suuri ja kirkkaanvärinen kita toimii ylinormaalina ärsykkeenä ja saa kasvatusemot ruokkimaan vain käenpoikasta. Etologisissa kokeissa on tarjottu esim. ylisuuria munia lokkiemon haudottavaksi, jolloin se on hylännyt omat munat ja alkanut hautoa näitä. Ihminen käyttää yleisesti ylinormaaliärsykkeitä mm. kalavieheissä ja -uistimissa sekä mainonnassa."
yllytyskäyttäytyminen%BS2001:"yllytyskäyttäytyminen, inciting behaviour, varsinkin sorsalinnuille tyypillinen soidinkäyttäytyminen, jossa naaras suuntaamalla nokkansa paikalle tullutta vierasta koirasta kohti ja heiluttamalla samalla nokkaansa edestakaisin yllyttää koirastaan karkottamaan tunkeilijan pois."
ympyräsuiset%BS2001:"ympyräsuiset, lampreys, Cephalaspidomorphi, leuattomien selkärankaisten (Agnatha) luokka, jonka lajeilla on rustoinen tukiranka, mutta rinta- ja vatsaevät puuttuvat ja kapea eväpoimu ulottuu selästä pyrstön kautta peräaukkoon; seitsemän kidusaukkoa on pään molemmilla puolilla, päässä sijaitseva sierainaukko on pariton (vrt. viiksiympyräsuiset). Luokka sisältää yhden lahkon, nahkiaiskalat (Petromyzoniformes). Aikaisemmin ympyräsuiset ja viiksiympyräsuiset luettiin samaan lahkoon Cyclostomata (ympyräsuiset)."
yritys- ja erehdysehdollistuminen%BS2001:"yritys- ja erehdysehdollistuminen (-oppiminen), trial-and-error conditioning (learning), oppimisen muoto, jossa eläin yrityksen ja erehdyksen kautta oppii välttämään reagointia sellaisiin ärsykkeisiin, jotka tuottavat sille negatiivisen kokemuksen, tai päinvastaisessa tapauksessa suosimaan ärsykettä, joka tuottaa palkkion; esim. linnut oppivat karttamaan ampiaisen näköisiä mutta vaarattomia kukkakärpäsiä jo ensimmäisen ampiaisenpiston jälkeen."
yömuuttajat%BS2001:"yömuuttajat, nocturnal/nighttime migrants, eläimet, jotka muuttavat yöllä; esim. yöllä muut-tavilla linnuilla suunnistus tapahtuu mm. tähtitaivaan rakenteen tai Maan magneettikentän perusteella."
Z-kromosomi%BS2001:"Z-kromosomi, Z chromosome (kreik. khroma = väri, soma = ruumis), sukupuolikromosomi eliöillä (esim. linnut, matelijat, vesiperhoset ja perhoset), joilla naaras on heterogameettinen sukupuoli eli sillä on erilaiset sukupuolikromosomit. Tässä järjestelmässä naaraat ovat WZ- ja koiraat ZZ-tyyppisiä; ks. W-kromosomi, sukupuolen määräytyminen."
Z-levy%BS2001:"Z-levy, Z-disc, Z-line, Z-band, lihassolun ohut solunsisäinen levyrakenne myofibrillin iso-trooppisen vyöhykkeen (I-vyöhyke) keskellä; sisältää a-aktiinia, joka ankkuroi fibrillin ohuet filamentit paikoilleen. Kahden Z-levyn väliin jäävää lihasfibrillin aluetta nimitetään sarkomeeriksi."
zoea%BS2001:"zoea(toukka), zoaea, zoea, mon. zo(a)eae, zoeas (kreik. zoe = elämä), joidenkin kymmenjalkaisäyriäisten, kuten katkarapujen, varhainen toukkamuoto, jolla on selvästi erotettavissa päärinta ja takaruumis sekä verkkosilmät."
zooblottaus%BS2001:"zooblottaus, zooblotting, zoo blot (engl. blot = tahra), eläinten genomien vertailu hybri-disoimalla jonkin tietyn eläinlajin tunnettuja DNA-jaksoja jonkin tietyn toisen lajin totaa-li-DNA:han, mistä sitten tehdään Southern-(blottaus)tekniikalla elektroforeesiajo ja saadaan selville mihin vm. lajin DNA-sekvenssei-hin ensiksi mainitun lajin geenit hybridisoituvat. Näin saadaan selville eri eläinlajien geenien homologiasuhteet."
zooecium%BS2001:"zooecium (lat.), zooecium, amer. myös zoecium, mon. zooecia, zoecia (kreik. oikos = asunto, talo), sammaleläinkoloniassa yksittäiseläintä, tsooidia, ympäröivä kotelo tai pussi; syn. zoeekki."
zoogeografia%BS2001:"zoogeografia, zoogeography (kreik. ge = maa, grafein = kirjoittaa), eläinmaantiede."
zooidi%BS2001:"zooidi, zooid (kreik. zoon = eläin, eidos = muotoinen), tsooidi."
zoologia%BS2001:"zoologia, zoology (kreik. logos = oppi), eläintiede."
Nimetön(Zoomastigina )%BS2001:"Zoomastigina (kreik. mastiks = siima), ks. eläinsiimaeliöt."
zoonoosi%BS2001:"zoonoosi, zoonosis, mon. zoonoses (kreik. nosos = tauti), eläimistä ihmiseen tarttuva tauti. Tartunta leviää usein oireettomasta eläimestä, kantajasta, suoraan ulosteiden, virtsan, syljen ja eläintuotteiden avulla, mutta usein välittäjinä, vektoreina, toimivat esim. niveljalkaiset, kuten hyönteiset ja punkit. Suomalaiset zoonoosit jaetaan virus-, bakteeri-ja loistauteihin. Virusperäisiä ovat mm. myyräkuume, suu- ja sorkkatauti, raivotauti, arbovirustaudit (esim. Kumlingen ja Pogostan taudit) ja todennäköisesti myös eräät infl uenssatyypit. Bakteeriperäisiä ovat mm. jänisrutto, salmonelloosit, borrelioosi, listerioosi ja yersinioosi. Loisten aiheuttamia ovat mm. itiöeläinten aikaansaamat tok-soplasmoosi ja malaria sekä monet loismatotaudit, kuten ekinokokkoosi ja trikinoosi."
zooplankton%BS2001:"zooplankton (engl., kreik. planktos = vaeltava, ajelehtiva), eläinplankton; ks. plankton."
zootoksiini%BS2001:"zootoksiini, zootoxin (kreik. toksikon = nuolimyrkky), eläinmyrkky; eläimestä peräisin oleva myrkky; esim. käärmeen myrkky; ks. toksiini."
zootyyppi%BS2001:"zootyyppi, zootype (kreik. zoon = eläin, typos = muoto), eläinkunnan tietyn pääjakson edustajia luonnehtivat yhteiset, geneettisesti määräytyneet piirteet, jotka esiintyvät usein ainakin alkiokehityksen kuluessa; esim. selkäjänteisten zootyypissä esiintyvät selkäjänne, selkäydin, kiduskori ja pyrstö (häntä). Syn. tsootyyppi; vrt. fylotyyppi."
ärsytys-supistuskytkentä%BS2001:"ärsytys-supistuskytkentä, excitation-contraction coupling, lihassolun solukalvon sähköisen ärsytystilan kytkeytyminen solunsisäisiin supistusmekanismeihin. Luustolihaksessa solukalvon aktiopotentiaali leviää solun pinnasta solukalvon muodostaman T-putkijärjestelmän kautta solun sisäosaan laukaisten kalsiumin (Ca2+) purkautumisen sarkoplasmakalvostosta (solunsisäinen kalsiumvarasto). Vapautunut kalsium panee alulle myofibrillien supistusreaktion. Sydänlihassoluissa T-putkijärjestel-mään leviävä aktiopotentiaali avaa siellä di-hydropyridiinikanavat, jolloin solun ulkopuolista kalsiumia pääsee pieniä määriä solun sisälle. Tämä pieni kalsiummäärä indusoi supistukseen tarvittavan kalsiumin vapautumisen sarkoplasmakalvostosta (calcium-induced calcium release). Sileissä lihassyissä, joissa sar-koplasmakalvosto on heikosti kehittynyt, ärsy-tys-supistuskytkentä on enemmän riippuvainen solunulkoisen kalsiumin pääsystä solun sisään."
äyriäiset%BS2001:"äyriäiset, crustaceans, Crustacea (lat. crusta = kuori), niveljalkaisten pääjakson alajakso (nykyisin pidetään myös itsenäisenä pääjaksona), jonka lajeilla nivelikäs ruumis on kolmiosainen ja käsittää pään (cephalus), keskiruumiin (thorax) ja takaruumiin (abdomen). Näistä kaksi ensiksi mainittua ovat usein kasvaneet yhteen, jolloin muodostuu päärinta. Ruumista peittää kitiinikutikulasta muodostunut kuori. Lähes jokaiseen vartalon niveleen liittyvät raajaparit (ks. hankajalka), jotka ovat kuitenkin erilaistuneet eri tehtäviin, kuten aistinelimiksi, ravinnon käsittelyyn, liikuntaan, puolustukseen ja hengitykseen. Suurin osa äyriäisistä elää valtamerissä, osa makeissa vesissä tai kuivan maan ympäristössä. Äyriäisiä on maapallolla noin 40 000 lajia, Suomessa yli 300 lajia. Äyriäiset jakautuvat yhdeksään luokkaan, joista tunnetuimpia ovat kidusjalkaiset (Branchiopoda), raakkuäyriäiset (Ostracoda), hankajalkaiset (Co-pepoda), kalatäit (Branchiura), siimajalkaiset (Cirripedia) ja kuoriäyriäiset (Malacostraca)."
äänielin%BS2001:"äänielin, syrinx, mon. syringes, syrinxes, lintujen henkitorven alapään paksunnos, jossa ääni muodostuu. Sitä tukevat rustokaaret, joiden välissä on kaiuttimina toimivia pingottuvia kalvoja. Lihakset säätelevät kalvojen jännitettä. Äänielimen sisässä ovat kimmoisat äänihuulet, joiden välistä puristuva ilma muodostaa äänen. Äänielimen rakenne vaihtelee lintulajeittain; yleensä rakenne on sitä monimutkaisempi, mitä parempi laulaja on. Nisäkkäiden vastaavaa elinsysteemiä sanotaan äänielimistöksi, joka käsittää äänihuulet sekä kurkunpään rustot ja lihakset."
äänihuulet%BS2001:"äänihuulet, vocal cords, neliraajaisilla selkärankaisilla (ei linnuilla) kurkunpään parillinen ään-telyelin, joka käsittää kannurustoista kilpiruston takapintaan kulkevat äänijänteet (limakalvopoimut, plicae vocales, true vocal cords,) ja niihin liittyneet äänihuulilihakset (vocal muscles). Varsinaisten äänijänteiden yläpuolella on taskuhuulet (false vocal cords), limakalvopoimut, jotka eivät varsinaisesti osallistu äänen muodostamiseen mutta suojaavat äänihuulia. Äänihuulien väliin jää äänirako (rima glottidis), jonka kautta hengitysilma kulkee. Paineisen ilman kul kiessa kapeaksi puristetusta ääniraosta äänihuulet alkavat väristä sivusuuntaisesti saaden aikaan äänen. Äänihuulten kiris-tymisaste ja reunanmuutokset säätelevät äänen korkeutta. Ääni vahvistuu pään ja rinnan onteloiden resonanssista. Ks. kurkunpää, äänielin."
ääreishermosto%BS2001:"ääreishermosto, peripheral nervous system, keskushermoston ulkopuolinen hermoston osa, käsittää selkärankaisten hermostosta aivohermot, selkäydinhermot ja autonomiset hermot. Viimeksi mainitusta sympaattinen hermosto muodostaa omat erilliset hermonsa, parasympaattisen osan hermosyyt kulkevat suureksi osaksi aivohermoissa ja selkäydinhermoissa."
kaarnakuoriaiset%BS2001:"kaarnakuoriaiset, bark beetles, Scolytidae, lieriömäisiä, ruskehtavia kovakuoriaisia, jotka kaivavat lajityypillisiä syömäkuvioita puun kaarnaan. Naaras kaivaa ns. emokäytävän ja toukat siitä lähtevät omat käytävänsä. Monet lajit ovat pahoja puiden tuholaisia. 
