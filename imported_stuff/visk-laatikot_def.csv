käsite%teksti
adjektiivi%KarlssonF2004: "191 Substantiivien ja verbien oppositio näyttää olevan universaalinen. - - Adjektiivit sen sijaan eivät läheskään kaikissa kielissä muodosta itsenäistä avointa sanaluokkaa. Ensiksikin on kieliä, joissa adjektiiveja on, mutta ne muodostavat vähäjäsenisen umpiluokan. Nigeriassa puhuttavassa ibossa on vähemmän kuin kymmenen adjektiivia (Dixon 1977). Jos adjektiiveja on vähän, esiintyvät adjektiivit ilmaisevat tyypillisesti kokoa (suuri, pieni), väriä, ikää (vanha, nuori) ja laatuarviota (hyvä, paha). Dixonin mukaan muista adjektiivintapaisista merkityksistä fyysisillä ominaisuuksilla on tapana tulla ilmaistuiksi substantiiveilla. Toiseksi on kieliä, joissa ei ole adjektiiveja ollenkaan. Eteläamerikkalaisessa ketšuassa adjektiivintapaiset merkitykset ilmaistaan substantiiveina, mandariininkiinassa verbeinä."\nKFT1993: "sanaluokka, joka länsimaisessa kielioppiperinteessä erotettiin omaksi kategoriakseen substantiivista vasta keskiajalla. Morfologisesti katsoen adj. käyttäytyy substantiivin kaltaisesti useissa kielissä (esim. sijataivutus), mutta käsitteelliseltä kannalta adjektiiveilla ja verbeillä on enemmän yhteistä (tämä heijastuu useissa kielissä, esim. japanissa, myös pintarakenteeseen). Generatiivisessa kieliopissa on katsottu, että adj. ja verbeillä ei ole eroa syvärakenteessa, perusero olisikin tehtävä piirteen ± staattinen avulla."\nJK2009: "114-116 Pääsanaluokkien prototyyppisiä merkityksiä luonnehditaan usein seuraavaan tapaan:  – –  adjektiivit sanaluokka, jonka sanat ilmaisevat ominaisuuksia  – –.  – –  Adjektiivin perustehtävä on modifioida (oliota) ominaisuuden avulla: ''pieni koira''"
adjektiivilauseke%KarlssonF2004: "135 Adjektiivilausekkeen (AP) pääsana on adjektiivi, johon voi endosentrisesti liittyä intensifikaattori, suomessa aina etumääritteenä. - - AP:llä on kaksi päätehtävää: NP:ssä N-pääsanan attribuuttina, lausetasolla kopulan eli muun muassa ''olla''-verbiin liittyneenä predikatiivina."
adpositio%KarlssonF2004: "137 Prepositioista ja postpositioista puhutaan joskus yleistäen adpositioina ja vastaavasti PrepP:stä ja Psp:P:stä yleistäen adpositiolausekkeina."\nJK2009: "120 Adpotisio on kattotermi prepositioille, jotka esiintyvät substantiivin edellä (ruotsin ''bakom huset''), ja postpositioille, jotka esiintyvät substantiivin jäljessä (''talon takana''). Valtaosassa maailman kieliä on adpositioita, ja niistä postpositiot ovat hieman prepositioita yleisempiä."
adpositiolauseke%KarlssonF2004: "137 Prepositioista ja postpositioista puhutaan joskus yleistäen adpositioina ja vastaavasti PrepP:stä ja Psp:P:stä yleistäen adpositiolausekkeina."
adverbi%KarlssonF2004: "192 Adverbien luokka on typologisesti kuten yhden kielen sisäisestikin erittäin heterogeeninen. "\nKFT1993: "sanaluokka, jonka Dionysios Traakialainen lisäsi stoalaisten sanaluokkaluetteloon 2. vs. eKr. Määriteltiin syntaktisesti: se sanaluokka, joka määrittää verbiä, adjektiivia tai toista adverbia."\nJK2009: "117 Adverbeiksi kutsutaan sanaluokkaa, jonka sanat prototyyppisesti määrittävät verbin ilmaiseman teon tapaa: ''Hän laulaa hyvin''. Toisaalta adverbien merkitys saattaa ulottua laajemmallekin, esimerkiksi kattamaan koko lauseen sisällön."\nHäkkinenK2007: "137 Partikkelien luokkaan kuuluviksi lasketaan tyypillisesti verbin määritteinä esiintyvät, aikaa, paikkaa, tapaa tms. ilmaisevat adverbit (lat. ''ad verbum'' 'verbin luona') – –."
adverbiaali%KarlssonF2004: "160 Eri kielissä oletetuista syntaktisista funktioista heterogeenisin on adverbiaali. Klassisten kuvausten mukaan adverbiaalina voi lauseessa olla monenlaisia lausekkeita, suomessa erityisesti  adverbi, PP, NP, S."\nKFT1993: "lauseenjäsen, joka esiintyy joko koko lauseen määreenä (lauseenadverbiaali) tai verbin määreenä. "\nJK2009: "167 Myös tapahtumilla voidaan ajatella olevan erilaisia ominaisuuksia, joiden kielellinen ilmaiseminen on mahdollista mutta yleensä valinnaista. Näitä ilmaistaan verbien määritteillä eli adverbiaaleilla, joista yleisempiä ovat lokaaliset ja temporaaliset."\nHäkkinenK2007: "148 Perinteisen lauseopin mukaisiin lauseenjäseniin kuuluvat myös adverbiaalit. Nimi viittaa siihen, että on kysymys verbin määritteistä, ja adverbiaaleiksi onkin tapana sanoa kaikkia niitä verbin määritteitä, jotka eivät ole objekteja eivätkä predikatiiveja."
adverbiaalilause%JK2009: "172 Adverbiaalilauseilla on mahdollista ilmaista lauseiden ilmaisemien asiaintilojen välisiä suhteita hyvinkin täsmällisesti."
adverbilauseke%KarlssonF2004: "137 Adverbilausekkeen (AdvP) pääsana on adverbi ja siihen voi liittyä (suomessa etumääritteeksi) muita adverbejä tai AD-A:ita."
agentti%KarlssonF2004: "153 Syntaktisten funktioiden kielikohtaisessa hahmottamisessa on perustavia eroja senkin mukaan, miten tietyssä kielessä merkityt funktiot korreloivat keskeisten merkitysten kanssa. Vaikka merkitysten luokitelu onkin hankalaa, kielitypologinen vertailu on paljastanut muutamia perustavia semanttisia rooleja, merkitystyyppejä, jotka näyttävät olevan keskeisiä kaikissa kielissä. NP:iden osalta kysymyksessä ovat erityisesti AGENTTI eli verbin ilmaiseman tekemisen aktiivinen suorittaja, KOHDE eli tekemisen kohde tai tulos, HYÖTYJÄ eli olio, jonka eduksi tekeminen koituu, VÄLINE ja PAIKKA. Nämä roolit merkitään monissa kielissä roolityypillisellä tavalla, joka synnyttää havaitsemamme syntaktiset funktiot, lauseenjäsenet."\nKFT1993: "perinteisessä kieliopissa teon suorittaja, joka ilmaistaan muuna lauseenjäsenenä kuin subjektina, tav. persoonallisen passiivin yhteydessä. Esim. ruots. ''boken lästes av barn''; sm. ''sormen mentävä'', ''veden viemä''."\nJK2009: "134 (1) ''Mauno piirsi ympyrän.'' - - (2) ''Mauno ampaisi juoksuun.'' - - Kummassakin asiaintilassa Mauno - - on alullepanija, agentti, joka saa itse aikaan sen, että ympyrä piirtyy tai että hän alkaa juosta. Lisäksi Mauno toimii tietoisesti ja omasta tahdostaan, mikä on agentille ominaista."\nHäkkinenK2007: "183 Argumenttien suhdetta predikaattiin voidaan kuvata semanttisten roolien eli semanttisten sijojen avulla. Aivan keskeisimmiksi osoittautuneita rooleja ovat agentti eli tekijä (''Poika syö omenan'') sekä kohde (''Poika syö omenan''). - - Käytännössä agentti on usein ilmaistu lauseen kieliopillisella subjektilla ja kohde objektilla, mutta yhteys ei ole kauttaaltaan näin yksioikoinen. "
ainesana%KarlssonF2004: "225 Monet substantiivit denotoivat aineita, ns. ainesanat  (''liha, hiekka, olut''), ja rajattuuden dimensio koskee näiden yksikkömuotoja."
akkusatiivi%KarlssonF2004: "153-4 Akkusatiivijärjestelmä on kielessä, jossa transitiivi- ja intransitiivilauseen subjektit merkitään samalla tavoin, ja transitiivilauseen objekti näistä poikkeavalla tavalla. Latina ja suomi ovat akkusatiivikieliä eli A-kieliä. - -  Nimitys A-kieli juontaa juurensa latinasta. Kielityypin nimenä termillä ei kuitenkaan kirjaimellisesti tarkoiteta, että kielessä täytyisi olla morfologinen akkusatiivisija. Nimitys viittaa yleisemmin transitiivilauseen objektin merkitysemiseen verrattuna kaikkiin subjekteihin."\nHäkkinenK2007: "129 Akkusatiivi ilmoittaa tekemisen kohteen, ja juuri tähän on alkuaan viitannut sijan kreikkalainen nimi, mutta latinaksi se on käännetty "syytetyn sijaksi" (''casus accusativus, accusare'' 'syyttää')."
anafora%KarlssonF2004: "242-244 Tekstin sidoksisuus eli koheesio ilmenee ennen kaikkea sanojen valintana, sekä vapaiden morfeemien että sopivien pronominien käyttönä. - - Anaforiset eli taaksepäin viittaavat pronominit ovat tärkeä leksikaalinen sidoskeino. - - Anaforiset pronominit ovat puhujan keino  lyhentää sanomaa ja säästää energiaa silloin, kun tarkoitteen identiteetti on selvä."\nJK2009: "182 Anaforasta tai anaforisesta viittauksesta puhutaan, kun jotakin kielen elementtiä käytetään tekstin sisällä viittaamassa aiemmin puheessa mainittuihin tarkoitteisiin. Anaforan kautta puhutut ja kirjoitetut tekstit saavat yhtenäisyyttä."
anaforinen%KFT1993: "(O. Jespersen) sana (tavallisesti pronomini tai jokin semanttisesti yleispätevä substantiivi), joka viittaa tekstissä edellä mainittuun seikkaan, esim. ''Maija tanssii ripaskaa, ja Kallekin osaa sitä vähän''."
antonyymi%KarlssonF2004: "223 Vastakohtien toinen keskeinen tyyppi on antonyymit eli astevastakohdat kuten ''kuuma/kylmä, hyvä/paha, helppo/vaikea, hidas/nopea''. Kuten esimerkit osoittavat, ne ovat yleensä adjektiiveja. Ne denotoivat liukuvaa ominaisuutta, ovat komparoitavissa - -, mutta eivät jaa potentiaalista tarkoitettaan sillä tavoin jyrkästi kahteen ryhmään kuin lajivastakohdat."
appositio%KFT1993: "substantiivin jäljessä seuraava, parataktisesti siihen liittyvä selityslisä. On esitetty seuraava kolmijako: 1) luonnehtiva a. ''valas, täysin karvaton nisäkäs'', 2) ekvatiivinen l. identifioiva, ''tähän liittyy kaksi ehtoa: taloudelliset resurssit ja täydellinen luottamus'', 3) a:n alaa supistava: ''energy, both electromagnetic and corpuscular''."
apuverbi%KarlssonF2004: "138 VP:n keskeisiin ongelmiin kuuluu monissa kielissä apuverbien ja pääverbien erottelu. Englannissa apuverbit ovat keskeinen luokka, joille tyypillisiä piirteitä ovat harvalukuisuus, vajaa taipuminen (''shall''-verbillä ei ole infinitiibimuotoa) sekä joko temporaalinen (kuten ''be'', 'olla') tai modaalinen merkitysvivahde (''may, must, shall, will''). Englannissa apuverbit voivat muodostaa pitkiäkin ketjuja."
argumentti (syntaksi)%KarlssonF2004: "158 Pääsanan valenssilla tarkoitetaan sen paikkojen tai argumenttien eli pakollisten määritteiden lukumäärää."\nJK2009: "139 Tietoa verbin yhteydessä esiintyvistä (yleensä) paollisista nominaalisista jäsenistä eli sen argumenteista kutsutaan verbin argumenttirakenteeksi. Argumentteja nimitetään myös komplementeiksi tai täydennyksiksi."\nHäkkinenK2007: "183 Propositioiden sisäistä rakennetta on mahdollista kuvata samaan tapaan kuin predikaattilogiikassa kuvataan olioiden välisiä suhteita: on predikaatti ja siihen liittyviä argumentteja, joko yksi tai useampia."
argumenttirakenne%JK2009: "139 Tietoa verbin yhteydessä esiintyvistä (yleensä) pakollisista nominaalisista jäsenistä eli sen argumenteista kutsutaan verbin argumenttirakenteeksi. Argumentteja nimitetään myös komplementeiksi tai täydennyksiksi."
artikkeli%KFT1993: "substantiiviin liittyvä pääte tai sen edessä esiintyvä itsenäinen sana, joka osoittaa, onko ko. substantiivin tarkoite määräinen vai epämääräinen, geneerinen vai ei. Esim. ruots. ''en bok, boken''."\nJK2009: "120 Substantiivilauseke on konstruktio, jonka keskiössä eli pääsanana on sustantiivi mutta johon kuuluvat lisäksi substantiiviin liittyvät määritteleet, kuten artikkeli, lukumäärää ilmaiseva numeraali, omistusta ilmaiseva sana tai adjektiivi.  "
aspekti%KarlssonF2004: "227 Aspektilla tarkoitetaan tekemisen sisäistä, ei-ajallista hahmoa, josta usein käytetään myös termiä teonlaatu (saks. ''Aktionsart''). Aspektilla tarkoitetaan myös merkitysaspektin morfologisia ilmenemismuotoja, esimerkiksi venäjän oppositiota perfektiivinen / imperfektiivinen verbintaivutuksessa. Koko aspektin problematiikka on verbisemantiikan eniten tutkittuja aihepiirejä, ja usein siitä käytetäänkin niemä aspektologia."\nKFT1993: "tavallisesti verbikategoriaan liittyvä sekundaarinen kategoria, jonka tehtävänä on antaa lisäinformaatiota tekemisen luonteesta ja kestosta: esim. kestävä/jatkuva, päättynyt/päättymätön, tuloksellinen/tulokseton. Usein vaikeasti erotettavissa teon laadusta. Sitä ei voi tarkastella aikamuodosta ja verbinvartalon sekä kontekstin merkityksestä erillään."\nJK2009: "151, 153 Asiaintilat, joista kielenkäyttäjät puhuvat, voivat sijaita puhehetkeen nähden menneisyydessä, nykyajassa tai tulevaisuudessa (tempus eli aikamuoto), niitä voidaan tarkastella päättyneinä, päättymättöminä tai toistuvina (aspekti) ja niitä voidaan pitää mahdollisina, varmoina, epätodennäköisinä tai välttämättöminä (modaalisuus, modus)."\nHäkkinenK2007: "130-131 Tempuksen rinnalla ja usein myös morfologisesti siihen kietoutuneena esiintyy monissa kielissä aspekti. Termiä käytetään useassa, toisistaan jonkin verran poikkeavassa merkityksessä. Sillä voidaan tarkoittaa eräänlaista puhujan näkökulmaa, josta puheena olevaa tekemistä tarkastellaan. Imperfektiivisestä ('loppuun suorittamattomasta') tai duratiivisesta ('jatkuvasta') aspektista on kysymys silloin, kun tekemistä ajatellaan jatkuvana toimintana ja tarkastellaan sen sisäistä kestoa. - - Aspektin avulla voidaan toisaalta ilmaista myös tekemisen tuloksellisuutta: ns. resultatiivinen aspekti ilmaisee, että tekeminen on päättynyt ja sen avulla on saavutettu tulos, irresultatiivinen aspekti ilmaisee taas sitä, ettei tekeminen ole johtanut tulokseen. "
astevaihtelu%KFT1993: "1) radikaalinen a, konsonanttivaihtelu joka on erityisesti suomen kielelle ominainen ilmiö. Astevaihtelussa toisten taivutusmuotojen sanansisäisiä klusiileja vastaa saman paradigman toisissa muodoissa kvantiteetiltaan heikompi klusiili (kvantitatiivinen a.) tai toinen konsonantti (kvalitatiivinen a.) taikka klusiilin kato, esim. ''kukko/kukon'', ''aitta/aitan, kaappi/kaapin; pata/padan, merta/merran, puku/puvun, lepo/levon ; jako/jaon''. Tavallisesti edellinen muoto l. vahva aste esiintyy avotavun ja jälkimmäinen muoto l. heikko aste alkuperäisen umpitavun edellä. Eräissä myöhäisissä lainasanoissa ei aina ole astevaihtelua, esim. ''auto/auton, muki/mukin, paraati/paraatin, heteka/hetekan'', toisinaan ei myöskään erisnimissä, esim. ''Jouko/Joukon, Heta/Hetan, Alpo/Alpon''. 2) suffiksaalinen a. on nykysuomessa enää vain osittain näkyvissä, esim. partitiivin päätteet ''maa-ta/kala-a''."
asyndeettisyys%KFT1993: "sidesanaton rinnastus: kahden saman tason rakenteen rinnastaminen, esim. sanaliitto: ''kesät talvet; ei puhu, ei pukahda''; lauseiden rinnastus: ''johtajalla on omituinen tapa: hän ei vastaa kirjeisiin'' (Penttilä)."
avotavu%KFT1993: "vokaaliin (monoftongiin, diftongiin, triftongiin) päättyvä tavu."
bahuvriihiyhdyssana%KFT1993: "muinaisintialaisesta kieliopista peräisin oleva nimitys nominialkuiselle yhdyssanatyypille, jossa sanan tarkoite ei ole sama kuin kummankaan osan tarkoite; esim. ''tuppisuu'' (vrt. ''tuppipuukko''), ''homekorva'' (vrt. ''homesieni'')."
definiittisyys%KarlssonF2004: "225 Definiittisyys ilmaisee NP:iden tarkoitteiden tuttuutta tai uutuutta meneillään olevassa diskurssissa, ja on siten tärkeä diskurssireferenttien hahmottamisen kannalta. Definiittisyys liittyy sanajärjestykseen, jolla on keskeisiä lauseen informaatiorakennetta palvelevia tehtäviä joka kielessä."
deiksis%JK2009: "119 Demonstratiivipronomineilla puhuja pystyy sanallisesti sekä viittaamaan aiemmin keskustelussa mainittuun olioon että osoittamaan jotakin keskustelun ulkopuolella, kielenulkoisessa maailmassa."
deiktinen%KarlssonF2004: "240 Pronominaalinen adverbi ''täällä'' on deiktinen elementti, joka sitoo tai ankkuroi lauseen (käytettynä puhunnoksena) puhujan ajankohtaiseen tilanteeseen. Muita deiktisiä adverbeja ovat sellaiset kuin ''tänään, huomenna, nyt''. Kaikkien näiden täsmällinen merkitys selviää vasta, kun tietää puhetilanteen. Deiktisiä ovat myös aidosti osoittavat eli demonstratiiviset pronominit kuten ''tuo'' puhunnoksessa ''Tuo on veljeni'', jos puhuja todella osoittaa jotakin henkilöä puhunnoksen tuottamisen yhteydessä. Myös erööt tempukset ovat deiktisiä, esimerkiksi yksinkertainen imperfekti. Mennyt aina on tulkittavissa vain suhteessa puhehetkeen. "\nJK2009: "120 – – ja deiktisille elementeille on ominaista, ettei niitä voi tulkita ilman tietoa siitä konkreettisesta ympäristöstä, jossa niitä käytetään. Deiktisiä elementtejä ovat [demonstratiivipronominien lisäksi] myös 1. ja 2. persoonan persoonapronominit,"
demonstratiivipronomini%KarlssonF2004: "240 Deiktisiä ovat myös aidosti osoittavat eli demonstratiiviset pronominit kuten tuo puhunnoksessa ''Tuo on veljeni'', jos puhuja todella osoittaa jotakin henkilöä puhunnoksen yhteydessä."
deonttinen modaliteetti%JK2009: "154 Deonttinen (eli velvoitetta tai lupaa koskeva) modaalisuus ilmaisee, että puhujan, kuulijan tai jonkun kolmannen henkilön olisi suotavaa tai välttämätöntä tai että hänellä on lupa tai mahdollisuus tehdä jotakin. Tässä kyse on siis puhujan asenteesta lauseen sisältöön."\nHäkkinenK2007: "184 - - deonttinen modaliteetti [viittaa] ulkoiseen pakkoon, velvollisuuteen tai lupaan (''Hänen on tultava; Hänen täytyy tulla'')."
dynaaminen modaalisuus%HäkkinenK2007: "184 - - dynaaminen modaliteetti [viittaa] subjektin omaan mahdollisuuteen, kykyyn tai sisäiseen pakkoon (''Hän osaa lukea; Hän ei voinut olla tulematta'')."
eksistentiaalilause%KFT1993: "(O. Jespersen) lause jossa (itr.) verbin päätehtävä on todeta tai kieltää jonkin ilmiön t. seikan olemassaolo, esim. ''pihalla juoksee poikia''; engl. ''there are no hippies in Finland''. O. Ikolan mukaan eksistentiaalilauseen verbit ilmaisevat olemista, olemassaoloa, olemaantuloa, olemasta lakkaamista, muutosta; sm. e-lauseiden yhtenätuntomerkkinä on pidetty subjektin mahdollisuutta esiintyä partitiivimuotoisena sekä sanajärjestyksen käänteisyyträ. Tekstifunktioltaan e-lausetta voi sanoa esittelylauseeksi."
ekvatiivilause%KFT1993: "ekvationaalinen, identifioiva lause, jossa subjektina ja predikatiivina on samaviitteiset (co-referential) NP:t, esim. ''Tuo mies on Max Ernst''."\nHäkkinenK2007: "161 Ekvatiivilauseessa kopula yhdistää kaksi nominaalilauseketta, joiden välillä voidaan ajatella vallitsevan identiteettisuhde: NP(+Cop)+NP, esim. ''Mikael Agricola on suomen kirjakielen perustaja''."
elisio%KFT1993: "sanan loppuvokaalin kato vokaalilla alkavan samaan puhetahtiin kuuluvan sanan edellä, esim. ransk. ''le ami > l’ami''; harvemmin on e. laajentunut tarkoittamaan myös sanan alkuvokaalin katoa (afereesi), esim. engl. ''there is'' > ''there’s''."
ellipsi%KFT1993: "1) hist. yhden t. useamman sanan poisjättäminen merkityksen säilyessä ennallaan; voi aih. merkityksen siirron esim, seuraavasti: ''yskätauti'' ‘rintatauti’ > ''yskä''. 2) synkr. yhdyslauseita toisiinsa kytkevä sidoskeino, identtisen aineksen jättäminen pois sen toistuessa. Tyyppejä: subjektin poisto: ''Matti aikoo Ø paeta''; komparaatio: ''Matti juoksee nopeammin kuin Pekka Ø''; osa NP :tä: ''Kieliopilliset morfeemit ovat alisteisia leksikaalisille Ø''; muita identtisiä osia: ''Strategia määrää, kuinka teksti alkaa ja Ø loppuu; Matti kävi tänään uimassa mutta eilen ei Ø''. 3) virkkeiden välinen tai yleensä kontekstista selittyvä ellipsi, myös tyylikeinona. Dialogissa: ''Mistä saa nakkeja? — Ø kioskista''. Yhtäjaksoisessa tekstissä: ''Mikosta näki, että hän yritti Ø''. Sellaista ellipsiä, joka tuntuu selittyvän kieliopillisesti, on pyritty kuvaamaan erilaisin poistotransformaatioin (identtisen NP:n poisto, ‘gapping’, VP:n poisto, ‘conjunction reduction’, lauseenpoisto, komparaationpoisto). Kontekstuaalisen ellipsin kuvaaminen on vaikeampaa."
epenteesi%KFT1993: "epäetymologisen äänne-elementin kehittyminen sanan tai ryhmän sisällä. E:n tarkoituksena on yleensä ääntämisen helpottaminen. Useimmiten o:llä tarkoitetaan konsonanttisen elementin kehittymistä (anaptyksis). Esim. lat. ''emo'' > ''emptus'', ''camera'' > ''cam’ra'' > nykyranskan ''chambre''."
etumäärite%KarlssonF2004: "156 [Dependenssikieliopissa] määritteet ovat luokiteltavissa toisaalta riippuvuussuhteen kiinteyden mukaan attribuutteihin ja komplementteihin, toisaalta sijaintinsa osalta (suhteessa pääsanaan) etumääritteisiin ja jälkimääritteisiin. "
etuvokaali%FPS2000: "Vokaali, jonka tuottamisen aikana kielen selän aikaansaama suuväylän kapein kohta sijaitsee suun etuosassa, esim. ''i, e, y, ö, ä''. Toisinaan puhutaan palataalisista vokaaleista."\nKarlssonF2004: "52 Artikulaatiopaikan eli etisyyden mukaan vokaalit jaetaan kolmeen ryhmään: etuvokaaleihin kuten [i y e ø æ], keskivokaaleihin kuten [- -] ja takavokaaleihin kuten [u o ?]."\nKFT1993: "vokaali, jota artikuloitaessa suusola on suun etuosassa kovan kitalaen eli palatumin puolella, esim. sm. [i, e, ä, y, ö]."\nHäkkinenK2007: "88 Jos kielen selkä työntyy eteenpäin, äänteestä tulee etinen, jos se vetäytyy taaksepäin, äänteestä tulee takainen, ja ääriesimerkkejä tästä ovat ''i'' ja ''u''."
evidentiaalisuus%KarlssonF2004: "228 Modaalisuuden ytimenä on distinktio reaalimaailman ja muiden maailmojen välillä eli realis/irrealis. Keskeisiä tekijöitä ovat myös esitetyn tiedon varmuusaste, josta modaalisuuden tutkimuksessa käytetään nimeä episteemisyys, sekä esitettyjen tietoväitteiden perustelut tai lähteet, evidentiaalisuus."\nJK2009: "157 Joissakin kielissä on tärkeää ilmaista lauseen esittämän informaation lähde. Tällaiset merkitykset kuuluvat evidentiaalisuuden piiriin, ja niitä voidaan pitää episteemisen modaalisuuden lajina."
faktiivinen verbi%KFT1993: "verbi, joka edellyttää sen objektina olevan lauseen olevan totta, esim. ''Maija unohti, että tänään on sunnuntai'' edell. että tänään on sunnuntai. (vrt. ''Maija luuli, että tänään on sunnuntai'')."
finiittiverbi%KarlssonF2004: "120 Täydellinen, minimaalinen lause koostuu tyypillisesti finiittiverbistä ja siihen liittyvistä nominaalisista jäsenistä, joita on ainakin yksi. – – Suomen kielessä verbin finiittisyys ilmenee persoonataivutuksena, verbin muodossa on persoonapääte: (''hapuile+e'' (yks. 3. pers.), ''ole+n'' yks. 1. pers.). Finiittisyyden morfologisessa ilmenemisessä on kielikohtaisia eroja."\nJK2009: "137 Monissa kielissä lauseen ytimenä on finiittinen eli persoonamuotoinen verbi, joka ilmaisee muodollaan toiminnan suorittajan eli subjektin ja toisinaan myös toiminnan kohteen eli objektin persoonan (1., 2. tai 3.) ja luvun (tavallisimmin yksikkö/monikko)."
fokus (syntaksi)%KFT1993: "tapa, jolla merkitään lauseenjäsen, joka sisältää uutta tietoa ja siten poikkeaa tuttua tietoa esittävästä ympäristöstään. Fokusoimaton osa lauseesta on tunnettu eli presupponoitu; fokusoitu osa täsmentää tai korjaa presuppositiossa esiintyneen väärän tiedon (''Kalan sai PEKKA''). F:n merkitsemistapoja ovat painotus, sanajärjestys, lohkorakenteet. Riippuen lauseen sanajärjestyksestä siinä voi olla eri määrä potentiaalisia f:n paikkoja: ''PEKKA söi jääteIön, Pekka SÖI jäätelön, Pekka söi JÄÄTELÖN mutta PEKKA jäätelön söi, Pekka jäätelön SÖI''."
foneemi%FPS2000: "Kielen järjestelmään kuuluva abstraktinen, ensisijaisesti kvalitatiivinen, äänteellisesti toteutettavissa oleva yksikkö, jolla on foneemianalyysin avulla selville saatavissa oleva identiteetti. Foneemi on segmentaalinen kokonaisuus, jota ei voida jakaa pienempiin segmentteihin, mutta jonka voidaan katsoa koostuvan erottavista eli distinktiivisistä piirteistä. Foneemi-termiä lienee käyttänyt ensimmäisenä Kruszewski 1879. Suomen sanoissa ''veri'' ja ''väri'' ovat /e/ ja /ä/ eri foneemeita, samoin /l/ ja /r/ sanoissa ''veli'' ja ''veri''. Japanissa ja koreassa kahta leksikaalista muotoa ei voida erottaa [r]:n ja [l]:n avulla, vaan äänteet ovat foneemisesti identtisiä. Yhden foneemin verran eroavat toisistaan myös suomen sanat ''<vaade/vaate>'', engl. ''<sip/ship>'', saksan ''<Pein/Bein>'' ja ruotsin ''<gärna/stjärna>''. Alkuperäinen generatiivinen fonologia ei tunnustanut foneemia, vaan operoi fonologisen segmentin käsitteellä. Luonnollinen fonologia hyväksyy tulkinnan, jonka mukaan foneemi on psykologisesti reaalinen. Prosodisten keinojen avulla ilmaistavia kielen strukturaalisia yksiköitä kutsutaan toisinaan myös foneemeiksi, mutta useammin suprasegmentaalisiksi foneemeiksi tai (D. Jonesin terminologian mukaan) toneemeiksi, kroneemeiksi ja stroneemeiksi (dyneemeiksi) liittyen siihen foneettiseen piirteeseen (sävelkulkuun tai -korkeuteen, kvantiteettiin tai painoon), jolla yksikkö realisoidaan."\nKarlssonF2004: "63 Fonologian keskeinen käsite on foneemi eli äänneperhe."\nKFT1993: "strukturaalisen kielentutkimuksen perusyksikkö. Lukuunottamatta aikaisempia sporadisia viittauksia foneemikäsitteeseen (mm. intialaiset grammaatikot, Baudoin dc Courtenay, Henry Sweet jne), teoriaa foneemista kielen äänteellisen puolen funktionaalisena yksikkönä täsmensi Ferdinand de Saussure ja lopullisesti Prahan koulukunta (Trubetzkoy). Samanaikaisesti eurooppalaisen foneemiteorian kanssa amerikkalaiset strukturalistit (Sapir ja Bloomfield) kehittivät distribuutioon (jakaumaan) perustuvan foneemikäsityksen. Eri strukturalististen koulukuntien piirissä määritellään f. hyvinkin eritavoilla, mutta ns. taksonomisen l. autonomisen f:n määritelmään näyttää useimmiten sisältyvän ainakin seuraavat kriteerit: tietyn kielen fonologisessa järjestelmässä esiintyvä funktionaalinen yksikkö, jota tämän kielen mukaisissa ilmauksissa ei enää voida jakaa useampaan peräkkäiseen fonologiseen yksikköön ja jonka vaihtaminen toiseen ko. kielen foneemiin voi aiheuttaa kyseisen ilmauksen käsitteellisen merkityksen muuttumisen. R. Jakobsonin (binarismi) edustaman käsityksen mukaan f. koostuu konkreettisista tai abstraktisista piirteistä, joista jotkut ovat distinktiivisiä ja toiset ei-distinktiivisiä tai individuaalisia sekä muista variaabeleista, jotka sallivat f:n saada erilaisia foneettisia reaalistumia."\nHäkkinenK2007: "94 Hyvin konkreettinen tapa kuvata foneemia on määritellä se todellisten äänteiden joukoksi eli äänneperheeksi, jonka jokaisella jäsenellä on oma tietty esiintymisympäristönsä."
fonotaksi%FPS2000: "Fonologian haara, joka käsittelee foneemien kombinoitumista. Vastaa usein fonetiikassa "kombinaatio-oppia"."\nKarlssonF2004: "77 Fonotaksilla tarkoitetaan yhdistelyrajoituksia, joiden alaisia foneemit ja foneemijonot ovat."\nKFT1993: "foneemisekvenssien tutkimus, “foneemien syntaksi”, jonka tehtävänä on selvittää, mitkä foneemijonot tietyssä kielessä ovat mahdollisia."\nHäkkinenK2007: "108 Termillä fonotaksi tarkoitetaan äänteiden yhdistämistä."
frekventatiivinen verbijohdos%KarlssonF2004: "227 Muita yleisiä [verbien] merkitysaspekteja ovat – – frekventatiivinen (toistuva, hivenen epäsäännöllinen tekeminen, esimerkiksi ''Möttönen lueskelee'') – –."\nKFT1993: "johdos, joka ilmaisee useasti tapahtuvaa, toistuvaa tekemistä, esim. ''laulella, juoksennella''."
frikatiivi%FPS2000: "Äänne, joka syntyy ääntöväylän supistumakohdalla ilmavirran aiheuttamasta hankaushälystä, esim. [f, x, s]. Frikatiiveihin luetaan spirantit ja sibilantit."\nKFT1993: "konsonantti, jolle on tyypillistä artikulaatiopaikalla syntyvän supistuman kautta sulkevan artikulaatio ilmavirran aiheuttama hankaushäly, esim. [ß, f, v, ð, x] usein spirantti = frikatiivi. Joskus erotetaan: vahvahälyiset rakosupistumalla muodostuvat frikatiivit l. spirantit jaheikkohälyiset rakosupistumalla muodostuvat frikatiivit l. puolivokaalit. Kourusupistumalla muodostuvat frikatiivit ovat sibilantteja."\nJK2009: "92 frikatiiveja ovat taulukon (s. 90) äänteet [f, s, h]. Niitä äännettäessä ilman virtausta ei katkaista kokonaan, vaan niille on ominaista hankaushäly, jonka ilmavirta aiheuttaa suun eri kohtiin sijoittuvissa supistumakohdissa."
futuuri%JK2009: "152 Futuuriksi kutsutaan aikamuotoa, joka sijoittaa tapahtuman puhehetkeä myöhempään aikaan, tulevaisuuteen."\nHäkkinenK2007: "130 Monissa kielissä voi erityisen tempusmuodon, futuurin, avulla viitata myös tulevaan tekemiseen."
geminaatta%FPS2000: "Pitkä konsonantti, joka kuuluu kahteen peräkkäiseen tavuun, suom. esim. ''kuk-ka''."\nKFT1993: "pitkä konsonantti, joka kuuluu kahteen peräkkäiseen tavuun. Sm:ssa g. oikeinkirjoituksessa merkitään kahdella samanlaisella konsonanttimerkillä."
geneerinen%KFT1993: "spesifisen vastakohta: ilmaus, joka ei ole määräaikaan tai -paikkaan sidottu vaan yleispätevä. G. lauseissa tempuksena on tavallisesti preesens: ''Koira on ihmisen paras ystävä''; ''Vesi kiehuu 100 asteessa''. Eräitä pronomineja ja substantiiveja voi käyttää g:sti haluttaessa esittää väite, joka pätee kehen tahansa ihmiseen: Tällaisia g. elementtejä ovat esim. englannin ''you, one''; ranskan ''on'', ruotsin ''man''; suomessa vastaavassa funktiossa on subjektiton lause: ''Kun elää niin näkee''."
genetiivi%JK2009: "148 Sekä adnominaalista että predikatiivista omistusta voidaan ilmaista sijamuodoilla, kuten suomessa genetiivillä (''Liisan'') – –."\nHäkkinenK2007: "129 genetiivi sanoo jotakin nimetyn olion laadusta tai alkuperästä (lat. ''genus'' 'laji, luokka') – –."
hyponyymi%KarlssonF2004: "221 Hyponymialla tarkoitetaan merkitysten hierarkkisia alistussuhteita. Alisteinen sana on yläkategorian hyponyymi, yläkategorian sana hyponyymiin nähden hyperonyymi."\nJK2009: "193 Käsitteet ja niitä ilmaisevat sanat järjestyvät tähän tapaan hierarkkisiksi verkostoiksi. Suhteessa ''tuoli''-sanaan ''nojatuoli'' ja ''keinutuoli'' edustavat alakäsitteitä eli hyponyymeja ja ''istuin'' ja ''huonekalu'' puolestaan yläkäsitteitä eli hyperonyymeja."\nHäkkinenK2007: "175 Käsitteet samoin kuin niitä vastaavat sanatkin voivat olla hierarkiasuhteessa keskenään. Tähän viitataan termeillä hyponyymi ja hyperonyymi eli ala- ja yläkäsite."
idiomi%KarlssonF2004: "194 - -  [Yksisanaisten lekseemien] lisäksi on suuri joukko leksikaalistuneita syntagmoja eli erilaisia vakiintuneita fraaseja ja idiomeja, joiden kokonaismerkitys on ainutkertainen eikä suhteutettavissa osien merkitykseen: ''potkaista tyhjää'' 'kuolla', ''antaa potkut'' 'erottaa työstä', ''ottaa pienet'' 'siemaista ryyppy tms.', ''olla varpaillaan'' 'odottaa hermostuneena'. Näitä on vähintään tuhansia, ehkä kymmeniä tuhansia."\nKFT1993: "1) sellainen tietylle kielelle  ominainen, rakenteeltaan epäproduktiivinen ilmaus, jonka merkitystä ei aina voida päätellä sen osien merkityksen perusteella, esim. ''veisata viisi, pahnan pohjimmainen''. 2) jonkun henkilön, henkilöryhmän t. alueen tyypillinen puhetapa t. kieli, erityiskieli."\nHäkkinenK2007: "181 Sanojen lisäksi kokonaiset syntagmat voivat olla metaforisia. Kielikohtaisia, muodoltaan vakiintuneita ja merkitykseltään vertauskuvallisia ilmauksia nimitetään usein idiomeksi (''saada rukkaset, jäädä lehdelle soittelemaan''), vaikka toisaalta samaa termiä käytetään myös kaikenlaisista muista tietylle henkilölle, tietylle kieliyhteisölle tai tietylle alueelle ominaisista kielenkäyttötavoista."
illatiivi%JK2009: "140 Niinpä esimerkiksi suomessa ''luottaa'' on syntaktisesti intransitiivinen verbi, koska sen kohde ilmaistaan illatiivilla, joka ei ole ydinlauseenjäsenen objektin sija: ''luotan sinuun''."
imperatiivi%KarlssonF2004: "228 Suomessa on neljä verbimodusta, indikatiivi (neutraali), imperatiivi, joka on enemmän interpersoonallinen kuin modaalinen, sekä varsinaiset modaaliset modukset konditionaali (''sano+isi+n'') ja harvinainen potentiaali (''sano+ne+e'')."\nKFT1993: "lausetyyppi, joka ilmaisee käskyä tai ohjeita. Poikkeaa tavallisesti väitelauseesta verbimuodon ja/tai intonaation suhteen. Muodollisesti indikatiivista väitöslausetta voidaan kuitenkin käyttää ilmaisemaan käskyä, esim. ''tupakointi kielletty''; ''kuulijoita pyydetään välttämään paperin rapistelua''."\nJK2009: "155, 156 Tyypillisesti kielissä on realiksen alaan kuuluva väitelauseissa käytettävä tunnusmerkitön verbinmuoto, indikatiivi, ja joitakin merkitykseltään erikoistuneempia irrealiksen alaan kuuluvia moduksia. Esimerkiksi suomessa on realiksen alaan kuuluva indikatiivi, jolla viitataan tavallisesti todellisiin, varmoina pidettyihin asiaintiloihin ja jolla ei ole omaa päätettä, ja irrealiksen alaan kuuluvat potentiaali, konditionaali ja imperatiivi."
imperatiivilause%KarlssonF2004: "181, 182 Esim. ''Lopeta jankuttaminen! Älä jankuta! Tule mukaan!'' – – Käskylauseetkin näyttävät esiintyvän rakenteellisena kategoriana kaikissa kielissä. Hyvin yleistä on, että käskylauseen muodollinen tunnusmerkki on erityisen lyhyt (usein päätteetön) verbimuoto kuten ''Tule!'' Subjektin poisjättäminen on myös yleistä. Imperatiivilauseiden osoittimina voivat joskus olla myös lauseenalkuiset tai -loppuiset partikkelit."
imperfekti%KarlssonF2004: "228 Preteritin synonyymi."\nKFT1993: "aikamuoto, joka ilmaisee mennyttä aikaa t. päättynyttä tekemistä. Osittaisia synonyymeja imperfekti, perfekti, aoristi."\nJK2009: "152 – – suomen kieliopissa menneen ajan muodon nimeksi on vakiintunut oikeastaan aspektiin viittaava termi imperfekti.; - -  Asiaintilan puhehetkeä edeltävänä aikaan sijoittava tempus on nimeltään mennyt aika tai preteriti – –."\nHäkkinenK2007: "129 Kaikissa kielissä on jokin keino ilmaista nykyajan ja menneen ajan eli preesensin ja preteritin vastakohtaa. Preesens on yleensä aina parin ensisijainen ja usein myös tunnusmerkitön jäsen, mennyttä aikaa osoitetaan erillisellä tempustunnuksella. Menneen ajan tempuksia voi olla useampiakin esim. sen mukaan, puhutaanko jatkuvasta tekemisestä menneessä ajassa vai kertakaikkisesta, jo päättyneesta suorituksesta. "
implikaatio%KFT1993: "1) materiaalinen i. vallitsee lauseiden A ja B välillä (A > B), jos A on epätosi tai B tosi. 2) looginen i. lause A implikoi loogisesti lauseen B, jos materiaalinen i. A> B on looginen totuus (validi, pätevä). 3) lause A implikoi pragmaattisesti lauseen B, jos A:n esittäminen on epäonnistunut puhetilanteessa silloin kun B on epätosi. Esim. ''MATTI Liisan tuntee'' implikoi, että on joku muu, joka Liisaa ei tunne."\nHäkkinenK2007: "183 Sanoman vastaanottaja voi myös omatoimisesti tehdä loogisia päätelmiä kuulemistaan lauseita, eikä lähettäjänkään aina tarvitse selittää asiaansa juurta jaksain, koska hän voi luottaa vastaanottajan päättelykykyyn. Loogisia seurauksia nimitetään implikaatioiksi, ja etenkin muutamiin verbeihin liittyy olennaisena osana tieto seurauksista."
indefiniittinen%KFT1993: "spesies: määräämätön spesies, jolla osoitetaan puheenaoleva olio tuntemattomaksi tai muuten epämääräisrajaiseksi. Tätä ilmaistaan yleisimmin epäm. artikkelilla, esim. ra. ''un homme'', ru. ''en människa'', engl. ''a person''. Suomessa i. spesiestä voidaan joskus ilmaista partitiivilla ja sanajärjestyksellä; sellainen pronomini, jonka tarkoite jätetään puhetilanteessa eräissä rajoissa avoimeksi, esim. ''jokin, muu''."
indikatiivi%KarlssonF2004: "228 Suomessa on neljä verbimodusta, indikatiivi (neutraali), imperatiivi, joka on enemmän interpersoonallinen kuin modaalinen, sekä varsinaiset modaaliset modukset konditionaali (''sano+isi+n'') ja harvinainen potentiaali (''sano+ne+e'')."\nJK2009: "155, 156 Tyypillisesti kielissä on realiksen alaan kuuluva väitelauseissa käytettävä tunnusmerkitön verbinmuoto, indikatiivi, ja joitakin merkitykseltään erikoistuneempia irrealiksen alaan kuuluvia moduksia. Esimerkiksi suomessa on realiksen alaan kuuluva indikatiivi, jolla viitataan tavallisesti todellisiin, varmoina pidettyihin asiaintiloihin ja jolla ei ole omaa päätettä, ja irrealiksen alaan kuuluvat potentiaali, konditionaali ja imperatiivi."
inessiivi%JK2009: "82 Esimerkiksi suomen sijoista vaikkapa inessiivi on produktiivinen, sillä sen voi muodostaa helposti minkä tahansa sopivan sanaluokan sanasta (''kirjassa, keltaisessa, minussa, toisessa'') ja sitä käytetään hyvin monenlaisissa yhteyksissä."
infiniittimuoto%KarlssonF2004: "107 - - verbien infinitiivit kuten ''sano+a'' (1. inf.) ja partisiipit kuten ''sano+tta+va'' (pass.1. partisiippi) ovat paremminkin nominaalisia eli substantiivin ja/tai adjektiivin kaltaisia. Ne taipuvat esimerkiksi sijoissa kuten ''sano+a+kse+ni'' (sija, possessiivisuffiksi) ja ''sano+tta+vi+en'' (pass. 1. partis. mon. genetiivi). Edellisellä muodolla on paljolti substantiivin distribuutio (esimerkiksi objektina), jälkimmäinen muoto esiintyy tyypillisesti adjektiivin tavoin substantiivin etumääritteenä (''sano+tta+vi+en asio+i+den''). "\nKFT1993: "verbimuodot, jotka eivät voi finiittimuotojen tavoin muodostaa nominin kanssa lausetta ja jotka voivat esiintyä samoissa syntaktisissa tehtävissä kuin nominit (objektina, subjektina, attribuuttina)."\nHäkkinenK2007: "133 Verbien taivutuskategorioihin kuuluviksi lasketaan yleensä myös verbien infiniittiset tai nominaalimuodot. Nimitys infiniittinen viittaa siihen, että muodot ovat tyypillisesti määrittelemättömiä niiden taivutuskategorioiden suhteen, jotka muuten ovat verbille luonteenomaisia (modus, tempus, persoona). Nimitys nominaalinen tähdentää sitä, että muodoilla on nomineille tyypillisiä ominaisuuksia."
infinitiivi%KarlssonF2004: "107 - - verbien infinitiivit kuten ''sano+a'' (1. inf.) ja partisiipit kuten ''sano+tta+va'' (pass.1. partisiippi) ovat paremminkin nominaalisia eli substantiivin ja/tai adjektiivin kaltaisia. Ne taipuvat esimerkiksi sijoissa kuten ''sano+a+kse+ni'' (sija, possessiivisuffiksi) ja ''sano+tta+vi+en'' (pass. 1. partis. mon. genetiivi). Edellisellä muodolla on paljolti substantiivin distribuutio (esimerkiksi objektina), jälkimmäinen muoto esiintyy tyypillisesti adjektiivin tavoin substantiivin etumääritteenä (''sano+tta+vi+en asio+i+den''). "\nKFT1993: "verbaalinomini, jonka alkuperäksi on arveltu deverbaalisten substantiivien sijamuotoja ja joka voi esiintyä samoina lauseenjäseninä kuin substantiivikin, esim. ''tahdon elää'' vrt. ''tahdon kissan, on aika kuolla'' vrt. ''on kuoleman aika''. Toisaalta se voi saada objektin kuten finiittiverbikin: ''on turhaa pahoittaa mieltään''."\nJK2009: "122, 171 Substantiivien perusmuoto ja samalla hakumuoto on yleensä yksikön nominatiivi, mutta verbeillä tällaista yksiseitteistä perusmuotoa ei ole, vaan esimerkiksi suomessa kaikkia edellä mainittuja muotoja eli koko lekseemiä edustaa niin sanottu A-infinitiivi."\nHäkkinenK2007: "133 Perinteisessä kieliopissa nominaalimuodot jaetaan usein kolmeen pääryhmään syntaktisen käyttäytymisensä perusteella. Infinitiivit voivat esiintyä samoina lauseenjäseninä kuin substantiivit, ts. tyypillisesti subjektina tai objektina (''On hauska matkustaa''; ''Haluan lähteä'')."
informaatiorakenne%KarlssonF2004: "244 Lauseen informaatiorakenteella eli tematiikalla tarkoitetaan sen konstituenttien järjestyksen käyttämistä muuhun kuin puhtaasti kieliopilliseen tarkoitukseen."\nKFT1993: "funktionaalisen lauseenanalyysin kannalta lause ei jakaudu subjektiin, predikaattiin jne, vaan informaatioyksikköihin kuten teemaan ja reemaan, tunnettuun ja uuteen. Slaavilaisissa kielissä informaatiorakennetta on pidettävä kielioppirakenteen veroisena; tästä syystä esim. prahalainen funktionaalinen lingvistiikka on keskittynyt lähinnä lauseen tematiikan, sen i-rakenteen selvittämiseen. I:n voi joko katsoa jakautuvan kahtia, siis teemaan ja reemaan (topiikkiin ja kommenttiin) sekä näistä joskus poikkeaviin tunnettuun ja uuteen informaatioon, tai voidaan katsoa, että eri nominilausekkeilla on eri määrä "kommunikatiivista dynaamisuutta", jota voi periaatteessa erottaa jopa 7 astetta. Informaatiorakenteen kannalta lauseen kielioppirakenne joutuu tavallaan uudelleenjärjestelyn kohteeksi; kuvauksessa voidaan käyttää eril. sääntöjä."\nJK2009: "108 Hyvin tavallista on, että sanajärjestyksen vaihtelulla saadaan aikaan muutoksia lausesisällön painotuksissa tai informaatiorakenteessa eli siinä, mitä asioita esitetään uutena ja mitä tunnettuna."
inkoatiivinen%KFT1993: "tilan alkamista ilmaiseva verbi, esim. ''nukahtaa, sammua''."
inkongruenssi%KFT1993: "taivutuksen epämukaisuus, esim. ilmauksessa ''me mennään'' predikaattiverbistä puuttuu subjektipronominin edellyttämä aktiivin persoonatunnus."
instruktiivi%JK2009: "82 Instruktiivi puolestaan on käyttöalaltaan paljon kapeampi ja näin ollen paljon vähemmän produktiivinen (''reippain askelin'', kiteytyneitä sanontoja kuten ''päin vastoin'')."
interjektio%HäkkinenK2007: "137 Partikkelien luokkaan kuuluviksi lasketaan tyypillisesti adverbit, post- ja prepositiot, konjuntkiot sekä varsinaisen syntaktisen rakenteen ulkopuolelle jäävät interjektiot (lat. ''interiectio'' 'väliinheitto'), jotka käytännössä ovat usein tunteita, tuntemuksia tai henkilökohtaisia kannanottoja ilmaisevia huudahduksia."
interrogatiivilause%KFT1993: "lausetyyppi, joka ilmaisee kysymystä. Jaotellaan edelleen kahteen päätyyppiin: 1) disjunktiivinen kysymys (Entscheidungsfrage; yes/no question) jossa kysyminen kohdistuu predikaattiverbiin, esim. ''tuliko selväksi?'' Tämä tyyppi poikkeaa väitelauseesta tavallisimmin seuraavasti: siinä on a) eri sanajärjestys ja/tai intonaatio, esim. ra. ''vient-il?, il vient?'' b) kysyvä partikkeli liittyy verbiin, esim. sm. ''tuliko?'' c) kysyvä apukonstruktio esim. ra. ''est-ce qu’il vient?'', engl. ''does he come?'' 2) partiaalinen kysymys (Ergänzungsfrage, wh-question), jossa kysyminen kohdistuu nominin käsittäviin lauseenjäseniin, esim. kenelle ei tullut selväksi? Näissä nominilauseke korvautuu kysyvällä pronominilla tai adverbilla.  "
intransitiivilause%JK2009: "140 Lauseet jaetaan intransitiivisiin ja transitiivisiin sen mukaan, montako ydinlausejäsentä niissä on: intransitiivinen lause sisältää yhden pakollisen ydinlauseenjäsenen (tyypillisimmin subjektin) ja transitiivinen lause kaksi (tyypillisimmin subjektin ja verbin)."\nHäkkinenK2007: "161 Tyypillisen intransitiivilauseen rakenne on Lyonsin kuvauksen mukaan NP + V, eli lause koostuu yhdestä nominaalisesta konstituentista ja predikaattiverbistä, esim. ''Poika juoksee''. Kuvatun kaltaisessa intransitiivilauseessa voi olla muitakin jäseniä, esim. jokin paikkaa ilmaiseva adverbiaali (''Poika juoksee pihalla''), mutta kun tämä ei ole perusrakenteen kannalta välttämätön osa, se voidaan jättää pois peruslausetyypin kuvauksesta."
inversio%KarlssonF2004: "171 Kun subjekti edeltää verbiä, eurooppalainen kielioppiperinne käyttää termiä suora sanajärjestys. Vastaavasti verbin edeltäessä subjektia puhutaan käänteisestä sanajärjestyksestä."\nKFT1993: "käänteinen sanajärjestys, tavallisesti yksinkertaisissa väitelauseissa vierekkäin tietyssä järjestyksessä esiintyvien sanojen tai sanaliittojen normaaliin verrattuna päinvastainen järjestys: 1) automaattinen i. joka on sidoksissa johonkin muuhun lauseen elementtiin, esim. ruotsissa lauseenalkuinen adverbiaali aiheuttaa inversion ''då kom han'' ‘silloin hän tuli’; vrt. ''då han kom'' ‘kun hän tuli’, 2) inversiolla voidaan muuttaa väitelause toiseksi lausetyypiksi, esim. englannissa kysymyslauseeksi: ''he is coming'' ''is he coming?'', 3) mikäli inversio ei ole esim. edelläkuvatunlaisissa kieliopillisissa tehtävissä, sitä voidaan käyttää temaattisiin tarkoituksiin, esim. sm. ''isä toi joulukuusen: joulukuusen toi isä'', joissa informaation kannalta uutena on edellisessä lauseessa ''joulukuusen'' jälkimmäisessä, inversiolauseessa ''isä''."
johdin%KarlssonF2004: "196 Affikseja käyttävissä kielissä voi usein johtaa uusia sanoja johtoaffikseilla, johtimilla, jotka yleensä sijoittuvat joko vartalon eteen tai sen jälkeen."\nJK2009: "121, 122 Toinen tärkeä tapa muodostaa uusia sanoja on johtaminen, jossa sanoihin liitetään tähän tehtävään erikoistuneita sidonnaisia morfeemeja eli johtimia."\nHäkkinenK2007: "116 Affiksien funktiot eroavat toisistaan runsaasti, joten niitä on tarkoituksenmukaista luokitella edelleen. Oma ryhmänsä ovat ensinnäkin johtimet, joiden avulla muodostetaan uusia sanoja. Johtaminen on rekursiivista, ja johdetut sanat eli johdokset voivat periaatteessa olla miten pitkiä hyvänsä. Johtaminen ei ole sidoksissa sanaluokkarajoihin. Johtimen avulla voidaan tehdä nominista verbi (''kala > kalastaa'') tai verbistä nomini (''kalastaa > kalastus''). Sama johdin saattaa liittyä sekä nomini- että verbivartaloihin (esim. ''hävi-kki'' - ''lemmi-kki''). Tavallisinta kuitenkin on, että johdin on prototyyppisesti nomineihin liittyvä eli nominikantainen eli denominaalinen tai sitten vebiin liittyvä, verbikantainen eli deverbaalinen. Johtimia voi menestyksellisesti luokitella myös siltä kannalta, tuotetaanko niiden avulla nomineja vai verbejä."
johdos%KarlssonF2004: "84 Sanat ''kalastaa, kalainen, kalaisa'' ovat johtimilla muodostettuja johdoksia eli johdannaisia perussanasta ''kala''. "\nKFT1993: "kantasanasta affiksin avulla johdettu uusi sana."
johtaminen%KFT1993: "uuden sanan, johdoksen, muodostaminen toisesta johtimen avulla. Kantasana voi olla joko perussana tai sekin johdos. Tavallisin johdin on jokin affiksi, esim. ''talo > talollinen''."\nHäkkinenK2007: "116 Johtaminen on rekursiivista, ja johdetut sanat eli johdokset voivat periaatteessa olla miten pitkiä hyvänsä. Johtaminen ei ole sidoksissa sanaluokkarajoihin. Johtimen avulla voidaan tehdä nominista verbi (''kala > kalastaa'') tai verbistä nomini (''kalastaa > kalastus''). Sama johdin saattaa liittyä sekä nomini- että verbivartaloihin (esim. ''hävi-kki'' - ''lemmi-kki''). Tavallisinta kuitenkin on, että johdin on prototyyppisesti nomineihin liittyvä eli nominikantainen eli denominaalinen tai sitten vebiin liittyvä, verbikantainen eli deverbaalinen. Johtimia voi menestyksellisesti luokitella myös siltä kannalta, tuotetaanko niiden avulla nomineja vai verbejä."
johtolause%KFT1993: "yhdyslauseen osa, joka esittelee siihen liittyvän suoran esityksen puhujan, esim. ''Mies huusi: Pois pojat katolta!”''"
jälkimäärite%KarlssonF2004: "134 – – NP:ssä voi esiintyä pääsanan jälkeisiäkin määritteitä eli jälkimääritteitä."
kanta%KarlssonF2004: "24 Jo perusmerkkejä kuten minimaalisia sanoja eli kantoja on paljon ja niitä voi tarpeen mukaan syntyä tai muodostua lisää."\nKFT1993: "k. tai k.-vartalo on se johdetun sanan osa, joka jää jäljelle, kun johdin on erotettu."\nHäkkinenK2007: "141 Rakenteensa nojalla sanat voidaan jakaa kolmeen pääryhmään. Sanaston ytimen muodostavat jakamattomat perussanat tai perusvartalot – –. Toisen pääryhmän muodostavat johdetut sanat eli johdokset. Johtamisen näkökulmasta sanan perusosaa nimitetään kannaksi tai kantavartaloksi. Tämä on se osa, joka jää jäljelle, kun kaikki mahdolliset affiksit erotetaan pois."
kantasana%KFT1993: "sellainen perussana, josta johtamalla on muodostettu uusia sanoja."\nJK2009: "122 Johtaminen luo uuden sanan ja muuttaa kantasanan merkitystä jollakin tavalla."\nHäkkinenK2007: "141 Pelkän perusvartalon sisältävä muoto on tällöin kaikkien johdosten kanta, mutta termillä kantasana voi viitata siihen ketjun jäseneen, josta tarkastelun kohteena oleva johdos välittömästi on muodostettu."
katafora%KFT1993: "sellainen ilmaus, joka viittaa tekstissä jäljempänä seuraavaan, esim. ''se'' tunnettu mies, ''joka'' vei ''takkini''."
kieliopillistuminen%KarlssonF2004: "153 on luonnollista, että kaikkein keskeisimmät merkityskategoriat kieliopillistuvat, jolloin ne saavat vakiintuneet rakenteelliset ilmaisumuodot sijojen tai partikkelien merkintänä taikka sananjärjestyrajoituksina."\nJK2009: "217 Kieliopillistuminen on osa kielen muuttumista. Perustapauksessa sillä tarkoitetaan uusien kieliopillisten elementtien kehittymistä merkitykseltään yleensä melko konkreettisista sanoista. Kieliopillistuvien sanojen merkitys muuttuu yleisemmäksi ja abststraktimmaksi."
kokija%KarlssonF2004: "227 [Verbien komplementtien] [r]oolien valikoiman tarkasta koostumuksesta ei ole saavutettu yksimielisyyttä, mutta käytännön kielenkuvauksissa joudutaan olettamaan seuraavantapaisia rooleja: AGENTTI - - , KOKIJA (''Lötjönen'' lausessa ''Mörttinen tyrmäsi Lötjösen''), HYÖTYJÄ , SUUNTA ja INSTRUMENTAALI.  "\nKFT1993: "(Fillmore) sijakieliopissa yksi nominilausekkeen rooleista: elollinen olio, joka joutuu verbin ilmaiseman tilan tai teon vaikutuksen kohteeksi, esim. ''Tyttö pelkää pimeää; Hamsteri eksyi metsään''."\nJK2009: "135 Muita keskeisiä semanttisia rooleja ovat kokija (osalllistuja, joka aistii asiaintilan tai kokee jonkin tunteen: ''Mauno näki oravan, Mauno haistoi savua'') – –."
komitatiivi%JK2009: "217 Virossa vastaava aines -''ga'' on kehittynyt tavanomaiseksi sijasuffiksiksi, komitatiiviksi, esimerkiksi ''läksin autoga'' 'menin autolla'."
kommenttiadverbiaali%KarlssonF2004: "161 Irtonaiset adverbiaalit ovat löyhemmässä suhteessa lauseen ydinrakenteeseen ja myös abstraktisempia merkitykseltään. Ne voidaan jakaa kahtia kommenttiadverbiaaleihin kuten ''ehkä, ilmeisesti, mahdollisesti, varmaan''; ''onneksi, todella, valitettavasti'' ja konnektiiveihin kuten ''nimittäin, sen takia, siitä syystä, toisaalta – toisaalta''. Kommenttiadverbiaalit ilmaisevat puhujan käsityksiä lauseen merkityssisällön varmuusasteesta ja todenperäisyydestä."\nKFT1993: "lauseen kieliopillisen kokonaisuuden kannalta irrallinen, siihen liittyvä ilmaus, jonka tarkoituksena on yleensä antaa informaatiota puhujan tai hänen edustamansa ryhmän asenteesta sanottuun sekä kritiikkiä lauseen sisältämää informaatiota kohtaan, esim. ''muka, kuitenkin, mielestäni, aivan oikein''."
komparaatio%KFT1993: "upotustyyppi, jossa lause on upotettuna adjektiivilausekkeeseen, esim. lause ''John is more intelligent than Peter'' palautuu syvärakenteeseen, jossa on kaksi lausetta: John is komp. S[Peter is Degree intelligent] intelligent."
konditionaali%KarlssonF2004: "228 Suomessa on neljä verbimodusta, indikatiivi (neutraali), imperatiivi, joka on enemmän interpersoonallinen kuin modaalinen, sekä varsinaiset modaaliset modukset konditionaali (''sano+isi+n'') ja harvinainen potentiaali (''sano+ne+e'')."\nJK2009: "155, 156 Tyypillisesti kielissä on realiksen alaan kuuluva väitelauseissa käytettävä tunnusmerkitön verbinmuoto, indikatiivi, ja joitakin merkitykseltään erikoistuneempia irrealiksen alaan kuuluvia moduksia. Esimerkiksi suomessa on realiksen alaan kuuluva indikatiivi, jolla viitataan tavallisesti todellisiin, varmoina pidettyihin asiaintiloihin ja jolla ei ole omaa päätettä, ja irrealiksen alaan kuuluvat potentiaali, konditionaali ja imperatiivi."
kongruenssi%KarlssonF2004: "108, 163 Monissa kielissä taivutusmorfeemeilla osoitetaan kongruenssia eli syntaktista mukautumista. Näin osoitetaan erityisesti adjektiivien ja pronominien alistussuhde (määritesuhde) pääsanoihinsa nähden. - - Kongruenssilla tarkoitetaan sanan tietyn muotopiirteen määräytymistä toisen elementin (sanan tai joskus konstituentin) vastaavan muotopiirteen tai merkitysominaisuuden mukaan."\nKFT1993: "taivutusopillinen yhdenmukaisuus syntagmaattisesti toisilleen lähekkäisten muotojen, esim. subjektin ja predikaatin tai attribuutin ja pääsanan kesken."\nJK2009: "128 Suku kieliopillisena kategoriana toteutuu kielessä tavallisimmin kongruenssina, mikä tarkoittaa, että substantiivin suku (samoin kuin luku ja mahdollinen sija) määrää siihen liittyvän adjektiivin ja mahdollisen artikkelin ja usein myös lauseen verbin taivutuksen."
konjunktio%KFT1993: "kieliopissa mikä tahansa sana, jota käytetään liittämään lauseita (ja sanoja sekä lausekkeita) toisiinsa yhdyslauseeksi (''ja tai mutta koska kun'')."
konnektiivi%KarlssonF2004: "161 Irtonaiset adverbiaalit ovat löyhemmässä suhteessa lauseen ydinrakenteeseen ja myös abstraktisempia merkitykseltään. Ne voidaan jakaa kahtia kommenttiadverbiaaleihin kuten ''ehkä, ilmeisesti, mahdollisesti, varmaan''; ''onneksi, todella, valitettavasti'' ja konnektiiveihin kuten ''nimittäin, sen takia, siitä syystä, toisaalta – toisaalta''. Kommenttiadverbiaalit ilmaisevat puhujan käsityksiä lauseen merkityssisällön varmuusasteesta ja todenperäisyydestä. Konnektiiveilla on tekstin järjestämiseen liittyviä metatekstuaalisia tehtäviä, ja ne kytkevät tekstin osia toisiinsa."
konsonantti%FPS2000: "Äänne, joka muodostetaan ääntöväylän sulkeuman tai supistuman avulla. Yleensä konsonantti esiintyy vokaalin kanssa samassa tavussa (kerake; ''con''), mutta resonanttikonsonantit voivat yksinkin muodostaa tavun (engl. [l] sanassa ''bottle''; saksan [n] ''bitten''; tshekin [r] ''krk'')."\nKFT1993: "funktionaalinen konsonantti = assonantti, tavun sivuäänne, joka ei yksinään voi muodostaa tavua. Resonantit voivat kuitenkin toimia myös tavun sonanttina l. nukleuksena."
konstruktio%KarlssonF2004: "127 Kaksi (tai useampikin) toisiinsa liittyvää konstituenttia on keskenään konstruktiossa ja muodostaa kieliopillisen yksikön (erityisesti lauseen tai lausekkeen) rakenteen luurangon."\nJK2009: "80 Kieliopillisten elementtien ja rakenteiden (konstruktioiden) lukumäärä sen sijaan ei kielessä muutu yhtä helposti, joten ne muodostava suhteellisen sulkeisia ryhmiä."
korrelaatio%KFT1993: "oppositiosuhde, joka ilmenee jonkin foneemisen ominaisuuden olemassaolon ja sen puutteen vastakohtana useissa kielen foneemipareissa, esim. suomessa kvantiteettikorrelaatio, useissa euroopan kielissä soinnillisuuskorrelaatio jne. Sitä piirrettä, joka erottaa korrelaatiossa olevat foneemit toisistaan, nimitetään tunnukseksi, jolloin korrelaation jäsenet ovat tunnuksellisia tai tunnuksettomia."
korrelaatti%KFT1993: "ilmaus, johon jokin anaforinen elementti viittaa."
kysymyslause%KarlssonF2004: "17, 181 Syntaksin lausekategorioita ovat muun muassa väitelauseet (''Ministeri kompastui ovella'') ja kysymyslauseet (''Kompastuiko ministeri ovella'') – –. Kysymyslauseet muodostavat kaikissa kielissä omat kieliopilliset lausetyyppinsä, joiden ulkonaisina osoittimina väitelauseisiin verrattuna useimmiten ovat nouseva kysymysintonaatio (kuten englannissa), sanajärjestysvaihtelu kuten kysyttävän konstituentin alkuunsiirto, sekä erityiset kysymyssanat (''kuka, mikä'') ja kysyvät partikkelit (joko lauseen alussa tai lopussa) tai sidonnaiset morfeemit."
lauseenjäsen%KarlssonF2004: "147 Perinteisessä kieliopissa lauserakenne esitetään käyttämällä lauseenjäseniä, joka on syntaktisen analyysin peruskäsite. Sanat voidaan lauseenjäsenyydeltään jakaa kahteen ryhmään, pääsanoihin ja määritteisiin (joskus sana voi olla samanaikaisesti toisen määritteenä ja kolmannen pääsanana). Kunakin lauseenjäsenenä mahdolliset sanat määritellään ensisijaisesti sanaluokkien, mutta myös muiden morfologisten piirteiden avulla."\nKFT1993: "määrätehtävässä lauseessa toimiva kategoria, johon voi kuulua varsin erilaisia rakenteita. Näitä lauseen funktionaalisja osia, joita varhaisessa kieliopin tutkimuksessa ei selvästi erotettu sanaluokista, ryhdyttiin 1800-luvulla pitämään omana ilmiönään. Yleisimmin käytetyt l:n nimitykset ovat subjekti, predikaatti ja objekti. Näiden lisäksi eri traditioissa erotetaan adjunkti (tai adverbiaali ja attribuutti) sekä komplementti (predikatiivi)."\nJK2009: "135 Kuvattavan asiaintilan osallistujien semanttiset roolit, lauseen verbi ja puhujan valitsema näkökulma määräävät yhdessä, minkä lauseenjäsentehtävän kukin osallistuja saa."
lauseke%KarlssonF2004: "131 Lausekkeet eli fraasit rakentuvat pääsääntöisesti määräsanaluokkiin kuuluvien sanojen ympärille. Lausekkeessa on keskuksena eli pääsanana (päänä) tietyn sanaluokan sana kuten N (substantiivi), johon liittyy sen kanssa konstruktiossa olevia konstituentteja, yksi tai useampia, sen mukaan minkälaisia syntaktisia ominaisuuksia sanaluokan sanoilla on."\nJK2009: "120-121 Tarkkaan ottaen substantiivi ei välttämättä toimi yksin, vaan esimerkiksi lauseen subjektina tai objektina on substantiivilauseke. Substantiivilauseke on konstruktio, jonka keskiössä eli pääsanana on substantiivi mutta johon kuuluvat lisäksi substantiiviin liittyvät määritteet kuten artikkeli, lukumäärää ilmaiseva numeraali, omistusta ilmaiseva sana tai adjektiivi. - - Lausekkeen pääsanan tunnistaa siitä, että se voisi lauseessa edustaa koko lauseketta yksinkin, ja lausekkeet myös nimetään pääsanojensa mukaan. Pääsana määrää, missä muodoissa lausekkeen muut sanat ovat."\nHäkkinenK2007: "70 Lauseen funktionaaleja rakenneosia on tästä [strukturalistisesta lauseanalyysista] pitäen alettu nimittää lausekkeiksi (phrase). Myös perinteisen lauseopin uudistetuissa versioissa lauseke on osoittautunut käyttökelpoiseksi: kun lauseita jäsennetään, voidaan eksplisiittisesti jäsentää lausekkeita. Esimerkiksi lauseessa ”Pieni poika syö punaisen omenan'' on subjektina lauseke ''pieni poika'' ja objektina lauseke ''punaisen omenan''. Koko lauseen rakenteen kannalta ei ole olennaista, millaisista rakenneosista nämä keskeisinä lauseenjäseninä toimivat lausekkeet muodostuvat."
lausuma%KFT1993: "itsenäinen puhunnoksen osa, joka voi olla lause, mutta myös fragmentti, huudahdus taikka lauseiden jono."\nJK2009: "185 Keskusteluntutkimuksessa perusyksiköiksi ovat vakiintuneet lausuma ja vuoro. Lausuman kieliopillinen rakenne voi vaihdella hyvin paljonkin, yksisanaisista pitkien virkkeiden kaltaisiin kokonaisuuksiin, mutta niille on usein ominaista yhtenäinen sävelkulku. Niinpä lausumakin määritellään toiminnallisuuden kautta: lausuma on puheessa esiintyvä kokonaisuus, jolla puhuja esimerkiksi ehdottaa jotakin tai myöntyy toisen tekemään ehdotukseen."\nHäkkinenK2007: "83 Kun ryhtyy ratkaisemaan todellisia puhesuorituksia, huomaa nopeasti, että puheessa esiintyvät, lauseita ja virkkeitä vastaavat kokonaisuudet eroavat rakenteeltaan monin tavoin kirjoitetun kielen lauseista ja virkkeistä. Monien tutkijoiden mukaan ero kannattaisi selvyyden vuoksi saada näkyviin kielen kuvauksen terminologiassa. Oheisessa taulukossa (s. 83) on käytetty nimitystä lausuma, joka viittaa puhekielen lausetta vastaavaan syntaktiseen kokonaisuuteen. Samassa merkityksessä on käytetty myös termiä makrosyntagma. - - Konkreettista puhesuoritusta kuvaavat termit (lausuma, makrosyntagma) eivät kuitenkaan ole mitenkään yleisesti ja yksiselitteisesti käytössä, joten usein puheenkin yksiköistä käytetään lauseen tai virkkeen nimeä."
leksikaalistuminen%KarlssonF2004: "211 Denotaatioiden kytkeytyminen sanaansa on yksi leksikaalistumisen ilmenemismuodoista. Se on ihmiskielen kehityshistorian kenties ratkaisvin hyppäys: tällä tavalla arbitraariset perussymbolit saivat alkunsa kymmeniä ellei satoja vuosia sitten. Kielissä on toisaalta paljon yhteistä, toisaalta paljon eroja siinä, mitkä denotaatiot vakiintuvat. Tavallaan itsestään selvää on se, että puheyhteisön elämän, säilymisen ja hyvinvoinnin kannalta keskeiset ilmiöt leksikaalistuvat."\nKFT1993: "morfeemi- tai sanaliittojen vakiintuminen pysyväksi siten, että kombinaatio tajutaan jakamattomaksi semanttiseksi kokonaisuudeksi, esim. ''luku- ja kirjoitustaito, hyvinvointi, pahanilmanlintu, sanansaattaja''."
liite%KarlssonF2004: "105 Taivutus- ja johtomorfeemeihin verrattuna kliittiset morfeemit liittyvät löyhemmin kantaansa. Yleensä ne eivät yhdisty vartaloon, vaan taivutettuun sananmuotoon tai kokonaiseen lausekkeeseen."\nJK2009: "107 Väljimmin sanavartaloihin liittyviä morfeemeja nimitetään kliiteiksi. Vaikka kliitti kuuluu fonologisesti vain yhteen sanaan, morfosyntaktisesti se voi liittyä myös laajempaan kokonaisuuteen."
liitepartikkeli%KFT1993: "morfeemi, joka liittyy enkliittisesti johonkin sanaan johto- ja taivutuspäätteiden jälkeen, mutta ei välttämättä modifioi juuri tätä sanaa. Suomessa l:leita käytetään illokutionaarisen sävyn merkitsimenä (-''ko, -pa''), lauseen tekstuaalisen funktion merkkinä (-''han'') ym. pragmaattisiin tehtäviin."
likvida%FPS2000: "Lateraaleista ja tremulanteista käytetty yhteisnimitys. Varsinaista suomennosta ei ryhmästä ole käytetty; Latinan sana ''liquidus'' viittaa juoksevaan, kirkkaaseen, selkeään."\nKFT1993: "lateraaleista ja tremulanteista käytetty yhteisnimitys. Kreikkalaiset grammaatikot lukivat likvidoihin myös nasaalit."\nJK2009: "93 Likvidat on yhteisnimitys lateraaleille, kuten [l], ja r-mäisille äänteille kuten [r]. Näitä konsonantteja yhdistää voimakas sonoriteetti eli hyvä kuuluvuus muihin konsonantteihin verrattuna."\nHäkkinenK2007: "92 Likvidat (''l, r'') muistuttavat vokaaleja siinä suhteessa, että ne ovat perusluonteeltaan soinnillisia, mutta niissä ei ilmavirta kuitenkaan kulje vokaalien tapaan vapaasti suun keskiväylää pitkin ulos vaan sitä ohjaillaan sivuille kuten lateraalissa eli laideäänteessä ''l'' tai sen kulkua katkotaan kuten tremulantissa eli täryäänteessä ''r''. "
lisäys%KarlssonF2004: "180 Siirtojen lisäksi transformaatiosyntaksissa oletetaan myös poistoja, korvauksia sekä lisäyksiä. – – Tyypillisiä lisäystransformaatioita ovat kysymysmorfeemin liittäminen kysymyslauseen alkuun siirretyn verbin loppuun, kieltolauseen kieltoelementin lisäys sekä kaikenlaiset kongruenssi-ilmiöt."
loppuheitto%KFT1993: " aik. yhden tai useamman äänteen kato sanan lopusta, esim. foto(grafia) (ellipsi); nyk. vokaalin kato sanan lopusta, esim. lat. ''hunce > hunc''."
luku%KFT1993: "kieliopillisin tunnuksin yleensä ilmenevä kategoria, joka osoittaa puheena olevan toimituksen tekijäin tai siihen osallistuvien lukumäärän. Tavallisin jako on yksikköön ja monikkoon, lisäksi tavattavia ovat duaali l. kaksikko, kolmi- ja neliluku sekä paukaali eli harvaluku."\nJK2009: "125 Substantiivien muoto kertoo usein, onko puheena yksi tarkoite vai useita. Jako yksikköön ja monikkoon on maailman kielissä tavallisin. On myös mahdollista ilmaista, että tarkoitteita on kaksi, jolloin on kyse duaalin kategoriasta, tai kolme, jolloin puhutaan triaalista, tai väljemmin muutama, jolloin käytetään termiä paukaali. Usein triaali väljenee merkitykseltään, niin että niistä kehittyy paukaaleja. Eri lukujen esiintyminen on hierarkkista seuraavaan tapaan: yksikkö < monikko < duaali < triaali/paukaali."\nHäkkinenK2007: "126 Nomimien taivutuksessa numerus eli kieliopillinen luku on universaali kategoria. Yhden ja monen vastakohta on käsitteellisesti niin keskeinen, että sillä täytyy olla kielellinen ilmaisukeino kaikissa maailman kielissä."
modaalisuus%KarlssonF2004: "228 Yleisesti sanottuna modaalisuus kattaa sen semanttisen informaation, jolla puhuja ilmaisee asenteensa tai mielipiteensä sanotusta, eli lauseen ilmaisemasta propositiosta. Modaalisuus heijastaa puhujan enemmän tai vähemmän subjektiivista näkökulmaa."\nJK2009: "154 Kun puhuja haluaa ilmaista jotakin puheena olevan asiaintilan suhteesta todellisuuteen, hän voi hyödyntää erilaisia modaalisia merkityksiä. Tämän alueen kattokäsitteitä ovat episteeminen ja deonttinen modaalisuus."\nHäkkinenK2007: "184 Propositioiden eli varsinaisen asiasisällön lisäksi lauseeseen sisältyy aina myös tietoa kielenkäyttäjän omasta suhtautumisesta asiaan. Tästä osasta käytetään nimitystä modaliteetti, ja sitä voidaan ilmaista esimerkiksi sopivan lauserakenteen, moduksen, tempuksen, negaation eli kiellon avulla tai erilaisin sanastollisin keinoin. - - Termiä modaliteetti käytetään toisaalta myös suppeammassa merkityksessä, jolloin sen alalajeista episteeminen modaliteetti viittaa tiedon varmuusasteeseen - -, deonttinen modaliteetti ulkoiseen pakkoon - -, ja dynaaminen modaliteetti subjektin omaan mahdollisuuteen, kykyyn tai sisäiseen pakkoon."
modaaliverbi%JK2009: "156 Esimerkiksi englannissa verbin taivutusmuodoissa ei ole muuta modusta kuin imperatiivi ja modaalisia merkityksiä ilmaistaan ensisijaisesti apuverbirakenteilla, niin sanotuilla modaaliverbeillä."\nHäkkinenK2007: "184 Modaliteettia ilmaistaan usein erityisillä modaaliverbeillä, jotka taivutukseltaan ja syntaktiselta käyttäytymiseltään saattavat hyvinkin paljon poiketa kielen muista verbeistä."
modus%KarlssonF2004: "155 Modaalisia merkityksiä ilmaisevia kieliopillisia rakenteita voidaan kutsua moduksiksi mutta usein termiä modus käytetään vain modaalisia merkityksiä ilmaisevista verbinmuodoista, kuten imperatiivista."\nKFT1993: "verbikategoriaan liittyvä sekundaarinen kategoria, joka ilmaisee puhujan asennetta lauseen sisältöön. Mikäli kategoria määritellään formaalisin perustein (kutakin modusta vastaa yksi tai pari morfeemia), moduksien lukumäärä on rajallinen. Tavallisimpia ovat indikatiivi, imperatiivi, potentiaali, konditionaali, optatiivi. Mikäli lähtökohta on käsitteellinen, kielenulkoinen, voitaneen erottaa kolme dimensiota 1) toive, aie (esim. desideratiivi, konditionaali, optatiivi, imperatiivi), 2) pakko, välttämättömyys (nesessiivi, imperatiivi, eril. modaaliapuverbit), 3) mahdollisuus, todennäköisyys (potentiaali, erilaiset adverbit kuten ehkä, kenties; kysymys); näiden dimensioiden jakaminen kategorioihin on paljon hankalampi rajata yleispätevästi: tarkemman jaon on tapahduttava kielikohtaisesti."\nHäkkinenK2007: "131 Myös modukset eli tapaluokat ovat tavallisia verbien taivutuskategorioita. Modusten avulla puhuja ilmaisee oman suhtautumisensa verbin ilmaiseman tekemisen laatuun."
momentaaninen verbijohdos%KFT1993: "deverbaalinen verbijohdos, joka ilmaisee toiminnan äkillisyyttä tai kerrallisuutta, esim. ''nielaista, hypähtää, painaltaa''."
mora%KFT1993: "tavu-käsitteen rinnalla käytettävä kvantiteettiyksikkö, jolla tarkoitetaan 1) korkokielissä säveltasojen määrää toonissa, esim, tasainen korkea = mora, nouseva = 2 moraa (matala taso + korkea taso), laskeva-nouseva = 3 moraa (korkea + matala + korkea)"
morfeemi%KarlssonF2004: "94 Morfeemi on kielen pienin merkitystä kantava yksikkö."\nKFT1993: "kieliopin hierarkian alimman tason yksikkö: pienin kielellinen muoto, jolla on merkitys. M:it identifioidaan vertailemalla puhejaksoja (sanoja, lyhyitä lauseita) keskenään ja pyrkimällä siten löytämään pienimmät toistuvat osaset, joista pitemmät jaksot koostuvat. Mikäli nämä osaset ovat kieliopillisesti merkityksellisiä ja sopivat taloudellisesti kieliopin yleisiin säännönmukaisuuksiin, ne tunnistetaan morfeemeiksi. Morfeemi on usein käsitetty abstraktin kieliopillisen rakenteen yksiköksi, sen puhunnoksessa esiintyviä ilmimuotoja sen sijaan on sanottu morfeiksi. Saman morfeemin fonologisesti tai morfologisesti määnäytyvät variantit ovat sen allomorfeja."\nJK2009: "105 Jos kieltä tarkastelee lineaarisesti eli sen mukaan, miten äänteet seuraavat toisiaan puheen virrassa, kuulemansa (tai lukemansa) voi pilkkoa segmentteihin eli osiin siten, että lopulta päätyy kaikkein pienimpiin merkitystä kantaviin yksiköihin. Tätä nimitetään morfeemianalyysiksi, ja sen avulla saa selville kielen morfeemit."\nHäkkinenK2007: "114 Morfologian perusyksikkö on morfeemi. Se voidaan määritellä kielen pienimmäksi yksiköksi, jolla on itsenäinen merkitys tai kieliopillinen tehtävä. Tämän mukaan morfeemit voidaan jakaa myös kahteen pääryhmään, semanttisiin ja kieliopillisiin."
morfofonologinen vaihtelu%KarlssonF2004: "95 Morfeemin allomorfien äännevaihtelut ovat morfofonologisia vaihteluita."\nHäkkinenK2007: "111 - - Kun esimerkiksi ''lumi''-sanan konsonanttivartaloon ''lum''- lisätää partitiivin pääte, ei tuloksena ole ''*lumta'' vaan ''lunta''. Toisaalta kuitenkin tiedetään, että suomessa ''m'' ja ''n'' ovat eri foneemeita. Voitaisiin tietysti sanoa, että tässä tapauksessa ''n'' on /''m''/:n allofoni ja että kyseisten foneemien oppositio neutraalistuu eli häviää näkyvistä tietyissä ympäristöissä, mutta suositumpi ratkaisu on siirtää koko ongelma muoto-opin eli morfologian tasolle ja nimittää kyseistä ilmiötä morfofonologiseksi vaihteluksi, jossa siis foneemit vaihtelevat keskenään morfologisista syistä."
morfosyntaksi%JK2009: "77 Toisaalta jokin kieli voi ilmaista syntaktisesti (esimerkiksi sanajärjestyksellä) sen, mitä jokin toinen kieli ilmaisee morfologisesti (esimerkiksi sanoja taivuttamalla), ja jokin kolmas taas ilmaisee saman syntaktisten ja morfologisten keinojen yhdistämisellä. Niinpä typologisesta näkökulmasta ei useinkaan ole mielekästä erottaa morfologiaa ja syntaksia toisistaan (esimerkiksi suomessa ''kyllä''- tai ''ei''-vastausta odottavaa kysymystä ilmaistaan morfologisesti ''-ko, -kö''-liitteellä, kun taas ruotsissa samaan tehtävään käytetään sanajärjestystä, siis syntaktista keinoa: ''Tulet|ko?m Kommer du?'')"
muodollinen subjekti%KarlssonF2004: "153 Subjektipakko ilmenee muun muassa niin, että muuten subjektittomiin konstruktioihin ja (harvoihin yksittäisiin) verbeihin liittyy semanttisesti tyhjä muodollinen subjekti, joka täyttää subjektin tyhjäksi jääneen pakollisen paikan. ''[Det] var ett tåg som orsakade olyckan'' 'Juna aiheutti onnettomuuden'; ''[It] rains'' 'Sataa'."\nKFT1993: "Eräissä kielissä pintarakenteen vaatimuksiin kuuluu, että väitelause ei voi alkaa predikaattiosalla. Sen eteen on esim. meteorologisiin ja eksistentiaalilauseisiin kehittynyt jokin pronominaalinen tms. aines, esim. ru. ''Det regnar; Det finns ost i skåpet''; engl. ''It is raining; There is a mouse in the bathtub''."
määrite%KarlssonF2004: "147 Sanat voidaan lauseenjäsenyydeltään jakaa kahteen ryhmään, pääsanoihin ja määritteisiin (joskus sana voi olla samanaikaisesti toisen määritteenä ja kolmannen pääsanana)."\nKFT1993: "alisteisen suhteen se jäsen, joka ei voi esiintyä ilman pääsanaa rakenteen luonteen muuttumatta."
määräisyys%KFT1993: "sekundaarinen kielioppikategoria, joka ilmaisee substantiivin esiintymän tarkoitteen spesifioituna tai spesifioimattomana. Tavallinen s :n ilmaisin on artikkeli. Päätyypit: definiittinen l.määräinen (esim. ruots. ''pojk/en'', engl. ''the boy'') ja indefiniittinen l. epämääräinen (''en pojke, a boy'')."
nasaali%FPS2000: "Konsonanttiäänne, joka syntyy kitapurjeen laskeutuessa alas ja ilmavirran päästessä tällöin ulos nenäväylän kautta suuväylän ollessa samalla suljettuna jostakin kohdasta. Esim. suomen sanoissa ''ramman'', ''rannan'', ''rangan''."\nKFT1993: "äänne, jota artikuloitaessa nenäportti on auki. (varsinainen) nasaali [m, n, [äng-äänne]]"\nJK2009: "92 nasaalit [m n [äng-äänne]] tuotetaan siten, että kitapurje laskeutuu alas ja samaan aikaan suuväylässä on jossakin kohtaa täydellinen sulkeuma."\nHäkkinenK2007: "92 Nasaalikonsonanttien (''m, n'') ominainen tuntomerkki on se, että ilmavirta kulkee ulos (myös) nenän kautta."
nesessiivirakenne%HäkkinenK2007: "134 Infiniittiset muodot voivat muodostaa finiittisten verbien kanssa kiinteitä sanaliittoja, joihin voi liittyä rakenteellisia tai funktionaalisia erikoispiirteitä. Tällaiset verbiketjut voivat liittyä osaksi taivutusparadigmaa (esim. verbien liittotempukset ''on/oli tullut; on tuleva'') tai ne voivat saada syntaktisia erikoistehtäviä (esim. välttämättömyyttä ilmaisevat ns. nesessiivirakenteet ''on tultava, on tuleminen'')."
nollapersoona%KarlssonF2004: "243 Anaforisen pronominin äärimuoto, lyhin mahdollinen pronomini, on tekstuaalinen ellipsi eli nollapronomini. Tällöin tarkoitteeseen viittaava sana on jäänyt pois samoilla edellytyksillä kuin anaforisia pronomineja muutenkin käytetään eli tarkoite voidaan tunnistaa."
nominatiivi%KarlssonF2004: "115 Morfologisen tunnusmerkkisyysteorian ydinhavainto on se, että oppositioiden formaalisesti tunnusmerkittömät termit merkityssisällöltään ovat keskeisempiä, yksinkertaisempia, perustavampia, voisi sanoa jopa primitiivisempiä kuin tunnusmerkkisten termien sisällöt. - - Nominatiiviasuinen substantiivi vain nimeää olion, mutta inessiivillä ''-ssa'' varustettu substantiivi ilmoittaa lisäksi sijainnin luonteen."\nHäkkinenK2007: "129 Nominatiivi nimeää tarkoitteen (lat. ''nominare'' 'nimittää')  – –."
nomini%KFT1993: "yleisnimitys ns. deklinoitaville sanaluokille, tav. substantiivin ja adjektiivin yhteisnimitys."\nJK2009: "117 - - suomenkielisessä kirjallisuudessa käytetään yleisesti termiä nomini, joka kattaa substantiivit, adjektiivit, pronominit ja numeraalit, koska ryhmiä yhdistävät suomen kielessä samantapaiset morfosyntaktiset ominaisuudet"\nHäkkinenK2007: "125 Sanat voidaan jakaa taivutuksensa suhteen kolmeen pääryhmään: ne sanat, jotka taipuvat luvussa ja sijassa, ovat nomineja, ne jotka taipuvat tempuksissa ja persoonissa, ovat verbejä, ne jotka eivät taivu ollenkaan, ovat partikkeleja."
nominikantainen%KFT1993: "nominikantainen johdos, esim. ''kieli > kielevä'', ''kieltää''."\nHäkkinenK2007: "116 Johtimen avulla voidaan tehdä nominista verbi (''kala > kalastaa'') tai verbistä nomini (''kalastaa > kalastus''). Sama johdin saattaa liittyä sekä nomini- että verbivartaloihin (esim. ''hävi-kki – lemmi-kki'')."
NP%KarlssonF2004: "132 Lausekkeista nominilauseke eli NP on yleisin. Kielen leksikon sanoista nimittäin suurin osa on substantiiveja (vrt. engl. ''noun''). Kielenkäytössäkin suurin osa sanaesiintymistä on substantiiveja. NP on lausekkeista monimuotoisin, sillä on eniten rakenteellisia vaihtoehtoja. Monia pronomineidenkin (pääsana)esiintymiä pidetään NP:inä, mikä kasvattaa NP:iden esiintymisfrekvenssiä. - - Koska niin substantiivit kuin pronominitkin voivat olla NP:n pääsanana, on parempi käyttää termiä nominilauseke kuin substantiivilauseke koko kategorian nimenä."\nKFT1993: "Lauseen konstituentti, se nominaalijäsen, joka tavallisimmin pintarakenteessa esiintyy subjektina, objektina tai predikatiivina ja joka on elementtinä adverbiaalilausekkeissa. NP:llä on monta edustusta: se voi olla pelkkä yksi substantiivi (''leikkaus onnistui'') tai pronomini (''se onnistui''); mutta myös sanaliitto (''eilinen vaikea leikkaus''), pääsana + määritelause (''leikkaus, joka tehtiin eilen'') taikka alisteinen lause (''ehdotan, että leikkaus tehdään heti''.)"
numeraali%KFT1993: "sellainen joka ilmaisee lukua, määrää tai jonkin seikan suhdetta näihin. Tavallisimmat lukusanatyypit ovat kardinaalil., esim. ''kolme'', ordinaalil., esim, ''kolmas'', iteratiivi, esim. ''kolmasti'', multipiikatiivi, esim. ''kolminkertainen'' sekä partitiivi, esim. ''kolmasosa''."\nJK2009: "117 Numeraalit ovat sanaluokka, jonka jäsenet ilmaisevat lukumäärää ja järjestystä. Ne eivät ole universaali erillisenä sanaluokkana, vaan lukusanat voivat kuulua esimerkiksi substantiivien tai verbien sanaluokkaan."
